# Åpen Bibel

Åpen Bibel er en åpen og fri Bibel på norsk.

Fri betyr at den ikke er underlagt opphavsrett, men kan kopieres, redigeres og brukes uten tillatelse eller vederlag.

Bibelen tar utgangspunkt i Det Norske Bibelselskaps 1930-oversettelse, siden opphavsretten har utløpt for denne klassiske norske Bibelen.

Åpen Bibel er i hovedsak en modernisering av språkdrakten i 1930-oversettelsen, og ikke en ny oversettelse. Dersom alt går godt og prosjektet tiltrekker seg bidragsytere med kompetanse til å oversette Hebraisk og Gresk kan den etter hvert utvikle seg til en helt original oversettelse.

## Bidra

Filene som inneholder bibelteksten er formattert med markdown-formatet. Det gjør det enkelt å bidra med endringer selv om du ikke er spesielt teknisk kyndig.

Det er til stor hjelp dersom du vil velge deg ut et kapittel og gjøre en eller flere av disse tingene:

- Bytte ut gammeldagse ord og uttrykk 
- Skrive om setninger som bruker gammeldags ordstilling
- Dele inn teksten i avnitt og legge til overskrifter
- Legge til innrykk og linjeskift der det mangler i salmer og andre poetiske tekster

Du kan bidra til arbeidet ved å åpne issues med forslag og feil, eller ved å gjøre endringene selv i en fork og sende de tilbake via en pull request.

## Opphavsrett

Bibelteksten i Åpen Bibel er utgitt under CC0-lisens. Det betyr at alle bidragsytere sier fra seg opphavsretten til bidragene sine, og frigir bibelen til bruk uten restriksjoner.

Navnet Åpen Bibel er ikke frigitt, og skal kun brukes til å omtale teksten slik den er gjengitt her. Dersom du kopierer teksten ordrett uten endringer kan du omtale den som "Åpen Bibel", men dersom du endrer teksten må du kalle den noe annet.

