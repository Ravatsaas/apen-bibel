## Kapittel 6

1 Og han gikk ut derfra og kom til sitt hjemsted, og hans disipler fulgte ham.
2 Og da sabbaten kom, begynte han å lære i synagogen. Og mange som hørte ham, var slått av forundring og sa: Hvorfra har han dette, og hva er det for en visdom som er ham gitt? Og slike kraftige gjerninger som skjer ved hans hender!
3 Er ikke dette tømmermannen, Marias sønn og bror til Jakob og Joses og Judas og Simon, og er ikke hans søstre her hos oss? Og de tok anstøt av ham.
4 Og Jesus sa til dem: En profet blir ikke foraktet annensteds enn på sitt hjemsted og blant sine slektninger og i sitt hus.
5 Og han kunne ikke gjøre noen kraftig gjerning der, undtagen at han la sine hender på noen få syke og helbredet dem;
6 og han undret seg over deres vantro. Og han gikk omkring i byene og lærte.
7 Og han kalte de tolv til seg og begynte å sende dem ut, to og to, og gav dem makt over de urene ånder.
8 Og han befalte dem at de ikke skulle ta noe med på veien, uten bare en stav, ikke brød, ikke skreppe, ikke kobber i beltet,
9 men ha sko på, og ikke to kjortler.
10 Og han sa til dem: Hvor dere kommer inn i et hus, der skal dere bli til dere drar videre fra det sted.
11 Og hvor de ikke tar imot dere og ikke hører på dere, der skal dere gå ut fra det sted og riste av støvet under deres føtter til et vitnesbyrd mot dem.
12 Og de gikk ut og forkynte for folket at de skulle omvende seg,
13 og de drev ut mange onde ånder og salvet mange syke med olje og helbredet dem.
14 Og kong Herodes fikk høre om dette - for Jesu navn ble kjent vidt og bredt - og han sa: Døperen Johannes er oppstanden fra de døde, og derfor er det disse krefter er virksomme i ham.
15 Andre sa: Det er Elias; andre igjen sa: Det er en profet, som en av profetene.
16 Men da Herodes hørte det, sa han: Johannes, som jeg lot halshugge, han er oppstanden fra de døde.
17 For Herodes hadde selv sendt folk avsted og grepet Johannes og lagt ham i bånd og kastet ham i fengsel for Herodias' skyld, som var hans bror Filips hustru; for han hadde giftet seg med henne.
18 Men Johannes hadde sagt til Herodes: Det er deg ikke tillatt å ha din brors hustru.
19 Og Herodias bar hat til ham og ville gjerne slå ham ihjel, men kunne ikke utvirke det.
20 For Herodes fryktet Johannes, fordi han kjente ham som en rettferdig og hellig mann, og han holdt sin hånd over ham, og når han hørte ham, var han i tvil om mangt og meget, og han hørte ham gjerne.
21 Så kom det en beleilig dag, da Herodes gjorde et gjestebud på sin fødselsdag for sine stormenn og krigshøvdingene og de fornemste i Galilea,
22 og Herodias' datter kom inn og danset, og Herodes og de som satt til bords med ham, syntes om henne. Og kongen sa til piken: Be meg om hva du vil, og jeg vil gi deg det!
23 Og han svor henne til: Hva du ber meg om, det vil jeg gi deg, om det så var halvdelen av mitt rike.
24 Hun gikk da ut og sa til sin mor: Hva skal jeg be om? Hun sa: Om døperen Johannes' hode.
25 Og straks skyndte hun seg inn til kongen og ba ham og sa: Jeg vil at du straks skal gi meg døperen Johannes' hode på et fat.
26 Og kongen ble meget bedrøvet; men for sine deres skyld og for deres skyld som satt til bords, ville han ikke si nei til henne.
27 Og straks sendte kongen en av sin livvakt avsted og befalte ham hente hans hode.
28 Han gikk da avsted og halshugget ham i fengslet, og kom med hans hode på et fat og gav det til piken, og piken gav det til sin mor.
29 Og da hans disipler hørte det, kom de og tok hans legeme og la det i en grav.
30 Og apostlene samlet seg igjen hos Jesus, og fortalte ham alt det de hadde gjort og lært.
31 Og han sa til dem: Kom nå dere med meg avsides til et øde sted og hvil dere litt ut! For det var mange som gikk til og fra, og det ble ikke engang tid for dem til å få seg mat.
32 Så dro de avsted i båten til et øde sted for seg selv.
33 Og folk så dem dra bort, og mange kjente dem; og fra alle byene løp de til fots dit og kom før dem.
34 Og da han gikk i land, så han meget folk, og han ynkedes inderlig over dem; for de var lik sauer som ikke har hyrde; og han begynte å lære dem meget.
35 Og da det alt var sent på dagen, gikk hans disipler til ham og sa: Stedet er øde, og det er alt sent på dagen;
36 la dem fare, så de kan gå bort i bygdene og byene heromkring og kjøpe seg noe å spise!
37 Men han svarte og sa til dem: Gi dere dem å spise! Og de sa til ham: Skal vi gå bort og kjøpe brød for to hundre penninger og gi dem å spise?
38 Men han sa til dem: Hvor mange brød har dere? Gå bort og se etter! Og da de hadde sett etter, sa de: Fem, og to fisker.
39 Og han befalte dem å la alle sette seg ned i det grønne gress, lag ved lag.
40 Og de satte seg ned, hop ved hop, somme på hundre og somme på femti.
41 Og han tok de fem brød og de to fisker, så opp mot himmelen og velsignet dem; og han brøt brødene og gav dem til disiplene, for at de skulle dele ut til folket, og de to fisker delte han imellom dem alle.
42 Og de spiste alle og ble mette;
43 og de tok opp tolv kurver fulle av stykker, og likeså av fiskene.
44 Og de som hadde ett brødene, var fem tusen menn.
45 Og straks nødde han sine disipler til å gå i båten og fare i forveien over til andre siden av, til Betsaida, mens han selv sendte folket avsted.
46 Og da han skiltes fra dem, gikk han opp i fjellet for å be.
47 Og da det var blitt kveld, var båten midt på sjøen, og han var alene på land.
48 Og da han så at de var i nød mens de rodde - for vinden var imot - kom han til dem ved den fjerde nattevakt, vandrende på sjøen, og han ville gå forbi dem.
49 Men da de så ham vandre på sjøen, trodde de at det var et spøkelse, og de skrek;
50 for de så ham alle sammen og ble forferdet. Men han talte straks til dem og sa: Vær frimodige; det er meg, frykt ikke!
51 Og han steg inn i båten til dem, og vinden la seg; og de ble ute av seg selv av forundring.
52 For de hadde ikke fått forstand av det som var skjedd med brødene; men deres hjerte var forherdet.
53 Og da de hadde faret over, kom de til Gennesarets land og la til der.
54 Og da de gikk ut av båten, kjente folket ham straks igjen,
55 og de løp omkring i alt landet der, og de begynte å føre de syke omkring i sine senger dit hvor de hørte at han var.
56 Og hvor han gikk inn i landsbyer eller byer eller gårder, der la de sine syke på torvene og ba ham at de måtte få røre, om det så bare var ved det ytterste av kappen hans; og alle de som rørte ved ham, ble helbredet.
