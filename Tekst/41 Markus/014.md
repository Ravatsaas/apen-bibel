## Kapittel 14

1 Men to dager deretter var det påske og de usyrede brøds høytid. Og yppersteprestene og de skriftlærde søkte råd til å gripe ham med list og slå ham ihjel;
2 for de sa: Ikke på høytiden, for at det ikke skal bli oppstyr blant folket.
3 Og mens han var i Betania, i Simon den spedalskes hus, og satt til bords, da kom en kvinne som hadde en alabaster-krukke med ekte kostelig nardussalve, og hun brøt alabaster-krukken i sønder og helte den ut over hans hode.
4 Men der var noen som ble vrede ved seg selv og sa: Hva skal denne spille av salven være til?
5 Denne salve kunne jo være solgt for mere enn tre hundre penninger og gitt til de fattige. Og de talte strengt til henne.
6 Men Jesus sa: La henne være i fred! Hvorfor gjør dere henne fortred? hun har gjort en god gjerning mot meg.
7 For de fattige har dere alltid hos dere, og når dere vil, kan dere gjøre vel mot dem; men meg har dere ikke alltid.
8 Hun gjorde det hun kunne; hun salvet forut mitt legeme til min jordeferd.
9 Sannelig sier jeg dere: Hvor som helst evangeliet forkynnes i all verden, skal også det hun gjorde omtales til minne om henne.
10 Og Judas Iskariot, en av de tolv, gikk til yppersteprestene for å forråde ham til dem.
11 Men da de hørte det, ble de glade og lovte å gi ham penger; og han søkte leilighet til å forråde ham.
12 Og på den første dag av de usyrede brøds høytid, da de slaktet påskelammet, sa hans disipler til ham: Hvor vil du vi skal gå og gjøre i stand, så du kan spise påskelammet?
13 Da sendte han to av sine disipler avsted og sa til dem: Gå inn i byen, og der skal møte dere en mann som bærer en krukke vann; følg ham,
14 og der hvor han går inn, skal dere si til husbonden: Mesteren sier: Hvor er mitt herberge, der jeg kan spise påskelammet med mine disipler?
15 Og han skal vise dere en stor sal, som står ferdig med benker og hynder, og der skal dere gjøre det i stand for oss.
16 Og disiplene gikk avsted og kom inn i byen og fant det slik som han hadde sagt dem; og de gjorde i stand påskelammet.
17 Og da det var blitt kveld, kom han med de tolv.
18 Og mens de satt til bords og spiste, sa Jesus: Sannelig sier jeg dere: En av dere skal forråde meg, den som spiser med meg.
19 Da begynte de å bedrøves og en for en å si til ham: Det er da vel ikke meg?
20 Han sa til dem: Det er en av de tolv, den som dypper sammen med meg i fatet.
21 Menneskesønnen går bort, som skrevet er om ham; men ve det menneske ved hvem Menneskesønnen blir forrådt! Det hadde vært godt for det menneske om han aldri var født.
22 Og mens de spiste, tok han et brød, velsignet og brøt det, gav dem og sa: Ta det! Dette er mitt legeme.
23 Og han tok en kalk, takket og gav dem; og de drakk alle av den.
24 Og han sa til dem: Dette er mitt blod, paktens blod, som utgydes for mange.
25 Sannelig sier jeg dere: Jeg skal ikke mere drikke av vintreets frukt før den dag jeg skal drikke den ny i Guds rike.
26 Og da de hadde sunget lovsangen, gikk de ut til Oljeberget.
27 Og Jesus sa til dem: Dere skal alle ta anstøt; for det er skrevet: Jeg vil slå hyrden, og sauene skal adspredes.
28 Men når jeg er opstanden, vil jeg gå i forveien for dere til Galilea.
29 Da sa Peter til ham: Om enn alle tar anstøt, vil dog ikke jeg gjøre det.
30 Og Jesus sa til ham: Sannelig sier jeg deg: Idag, i denne natt, før hanen har galt to ganger, skal du fornekte meg tre ganger.
31 Men han ble ved sitt og sa: Om jeg så skal dø med deg, vil jeg ikke fornekte deg. Det samme sa de alle.
32 Og de kom til et sted som heter Getsemane; og han sa til sine disipler: Sett dere her mens jeg ber!
33 Og han tok Peter og Jakob og Johannes med seg, og begynte å forferdes og engstes,
34 og han sier til dem: Min sjel er bedrøvet inntil døden; bli her og våk!
35 Og han gikk et lite stykke fram, falt ned på jorden og bad at denne stund måtte gå ham forbi, om det var mulig,
36 og han sa: Abba, Far! alt er mulig for deg; ta denne kalk fra meg! Dog, ikke hva jeg vil, men hva du vil!
37 Og han kom og fant dem sovende, og sa til Peter: Simon, sover du? Var du ikke i stand til å våke én time?
38 Våk og be, for at dere ikke skal komme i fristelse! Ånden er villig, men kjødet er skrøpelig.
39 Og igjen gikk han bort og bad, og sa de samme ord.
40 Og da han kom igjen, fant han dem igjen sovende; for deres øyne var tunge, og de visste ikke hva de skulle svare ham.
41 Og han kom tredje gang og sa til dem: Dere sover altså og hviler dere! Det er nok; timen er kommet; se, Menneskesønnen overgis i synderes hender;
42 stå opp, la oss gå! Se, han er nær som forråder meg.
43 Og straks, mens han enda talte, kom Judas, en av de tolv, og med ham fulgte en hop med sverd og stokker; de kom fra yppersteprestene og de skriftlærde og de eldste.
44 Men han som forrådte ham, hadde gitt dem et tegn og sagt: Den jeg kysser, ham er det; grip ham og før ham sikkert bort!
45 Og da han kom, gikk han straks bort til ham og sa: Rabbi! og kysset ham.
46 Men de la hånd på ham og grep ham.
47 Men en av dem som sto der, dro sitt sverd, og slo til yppersteprestens tjener og hugg øret av ham.
48 Og Jesus tok til orde og sa til dem: Dere er gått ut som mot en røver med sverd og stokker for å gripe meg;
49 daglig var jeg hos dere og lærte i templet, og dere grep meg ikke; men dette er skjedd for at skriftene skal oppfylles.
50 Da forlot de ham alle sammen og flyktet.
51 Og en ung mann fulgte ham med et linklede kastet om sitt bare legeme, og de grep ham;
52 men han slapp linkledet og flyktet naken bort.
53 Og de førte Jesus til ypperstepresten, og der kom alle yppersteprestene og de eldste og de skriftlærde sammen.
54 Og Peter fulgte etter ham på lang avstand helt inn i yppersteprestens gård, og han satte seg der sammen med tjenerne og varmet seg ved ilden.
55 Men yppersteprestene og hele rådet søkte vidnesbyrd mot Jesus, for at de kunne drepe ham, men de fant ikke noe.
56 For mange vidnet falsk mot ham, men deres vidnesbyrd stemte ikke overens.
57 Da sto noen opp og vidnet falsk mot ham og sa:
58 Vi har hørt ham si: Jeg vil bryte ned dette tempel som er gjort med hender, og på tre dager bygge et annet, som ikke er gjort med hender.
59 Og enda stemte ikke deres vidnesbyrd overens.
60 Da sto ypperstepresten opp midt iblant dem og spurte Jesus: Svarer du intet på det som disse vidner mot deg?
61 Men han tidde og svarte intet. Igjen spurte ypperstepresten ham og sa til ham: Er du Messias, den Velsignedes Sønn?
62 Jesus sa: Jeg er det, og dere skal se Menneskesønnen sitte ved kraftens høyre hånd og komme med himmelens skyer.
63 Da sønderrev ypperstepresten sine klær og sa: Hva skal vi mere med vidner?
64 Dere har hørt gudsbespottelsen; hva tykkes dere? De dømte ham alle å være skyldig til døden.
65 Og noen gav seg til å spytte på ham og tildekke hans ansikt og slå ham med knyttet neve og si til ham: Spå! Og tjenerne tok imot ham med stokkeslag.
66 Og mens Peter var nede i gårdsrommet, kom en av yppersteprestens tjenestepiker,
67 og da hun så Peter varme seg, så hun på ham og sa: Også du var med denne nasareer, Jesus.
68 Men han nektet det og sa: Jeg hverken vet eller forstår hva du mener. Og han gikk ut i forgården, og hanen gol.
69 Og piken fikk se ham, og begynte igjen å si til dem som sto der: Dette er en av dem.
70 Men han nektet det igjen. Og litt etter sa de som sto der til Peter igjen: Du er sannelig en av dem; du er jo en galileer.
71 Men han gav seg til å forbanne seg og sverge: Jeg kjenner ikke det menneske dere taler om.
72 Og straks gol hanen annen gang. Da kom Peter det ord i hu som Jesus hadde sagt til ham: Før hanen har galt to ganger, skal du fornekte meg tre ganger. Og han tok det til hjerte og gråt.
