## Kapittel 8

1 I de samme dager, da det igjen var meget folk, og de ikke hadde noe å spise, kalte han sine disipler til seg og sa til dem:
2 Jeg ynkes inderlig over folket; for de har alt vært hos meg i tre dager, og de har ikke noe å spise;
3 og lar jeg dem fare fastende hjem, vil de vansmekte på veien; noen av dem er jo kommet langveisfra.
4 Og hans disipler svarte ham: Hvorfra kan noen få brød nok til å mette disse her i ørkenen?
5 Og han spurte dem: Hvor mange brød har dere? De sa: Syv.
6 Da befalte han folket sette seg ned på jorden, og han tok de syv brød, takket og brøt dem og gav dem til sine disipler, for at de skulle dele dem ut; og de delte ut til folket.
7 Og de hadde noen få småfisker, og han velsignet dem og befalte at også de skulle deles ut.
8 Og de spiste og ble mette; og de tok opp det som ble tilovers av stykkene, syv kurver.
9 Men de var omkring fire tusen. Og han lot dem fare.
10 Og straks gikk han ut i båten med sine disipler, og kom til landet ved Dalmanuta.
11 Og fariseerne kom der ut og begynte å tviste med ham, idet de krevde et tegn fra himmelen av ham for å friste ham.
12 Og han sukket i sin ånd og sa: Hvorfor krever denne slekt tegn? Sannelig sier jeg dere: Ikke skal det gis denne slekt noe tegn.
13 Og han forlot dem og gikk tilbake i båten, og fór over til andre siden av.
14 Og de hadde glemt å ta brød med, og hadde ikke mere enn et eneste brød med seg i båten.
15 Og han befalte dem: Se dere for, ta dere i vare for fariseernes surdeig og for Herodes' surdeig!
16 Og de talte seg imellem: Det er fordi vi ikke har brød med.
17 Og da han merket det, sa han til dem: Hvorfor taler dere med hverandre om at dere ikke har brød med? Skjønner og forstår dere enda ikke? Er deres hjerte forherdet?
18 Har dere øyne og ser ikke, har dere ører og hører ikke? Kommer dere ikke i hu
19 da jeg brøt de fem brød til de fem tusen, hvor mange kurver fulle av stykker dere da tok opp? De sa til ham: Tolv.
20 Og da jeg brøt de syv til de fire tusen, hvor mange kurver fulle av stykker tok dere da opp? De sa: Syv.
21 Og han sa til dem: Hvordan går det da til at dere enda ikke forstår?
22 Og de kom til Betsaida. Og de førte en blind til ham og ba ham røre ved ham.
23 Og han tok den blinde ved hånden og førte ham utenfor byen, og han spyttet i hans øyne og la sine hender på ham, og spurte ham om han så noe.
24 Og han så opp og sa: Jeg kan se mennesker; for jeg ser folk gå omkring slik som trær.
25 Så la han hendene sine på hans øynene hans igjen, og han så klart, og han ble helbredet og kunne se alt tydelig på frastand.
26 Og han sendte ham hjem til hans hus og sa: Du skal ikke gå inn i byen eller si det til noen i byen.
27 Og Jesus og hans disipler gikk ut til byene omkring Cesarea Filippi; og på veien spurte han sine disipler og sa til dem: Hvem sier folk at jeg er?
28 De svarte ham: Noen sier døperen Johannes, og andre Elias, andre igjen en av profetene.
29 Og han spurte dem: Men dere, hvem sier dere at jeg er? Peter svarte og sa til ham: Du er Messias.
30 Og han befalte dem strengt at de ikke skulle si dette om ham til noen.
31 Og han begynte å lære dem at Menneskesønnen skulle lide meget og forkastes av de eldste og yppersteprestene og de skriftlærde og ihjelslåes og oppstå tre dager etter.
32 Og han talte rent ut om det. Da tok Peter ham til side og begynte å irettesette ham.
33 Men han vendte seg om og så på sine disipler og irettesatte Peter og sa: Vik bak meg, Satan! for du har ikke sans for det som hører Gud til, men bare for det som hører menneskene til.
34 Og han kalte folket til seg tillikemed sine disipler og sa til dem: Den som vil følge etter meg, han må fornekte seg selv og ta sitt kors opp og følge meg.
35 For den som vil berge sitt liv, skal miste det; men den som mister sitt liv for min skyld og for evangeliets skyld, han skal berge det.
36 For hva gagner det et menneske om han vinner den hele verden og tar skade på sin sjel?
37 For hva kan vel et menneske gi til vederlag for sin sjel?
38 For den som skammer seg ved meg og mine ord i denne utro og syndige slekt, ham skal også Menneskesønnen skamme seg ved når han kommer i sin Fars herlighet med de hellige engler.
