## Kapittel 13

1 Og da han gikk ut av templet, sa en av hans disipler til ham: Mester! se, hvilke steiner og hvilke bygninger!
2 Og Jesus sa til ham: Ser du disse store bygninger? Det skal ikke levnes stein på stein som ikke skal brytes ned.
3 Og da han satt på Oljeberget rett imot templet, spurte Peter og Jakob og Johannes og Andreas ham i enerom:
4 Si oss: Når skal dette skje? og hva er tegnet når alt dette skal fullbyrdes?
5 Jesus tok til orde og sa til dem: Se til at ikke noen fører dere vill!
6 For mange skal komme i mitt navn og si: Det er meg; og de skal føre mange vill.
7 Men når dere hører krig og rykter om krig, da la dere ikke skremme! for det må så skje, men enden er ikke enda.
8 For folk skal reise seg mot folk, og rike mot rike; det skal være jordskjelv både her og der; det skal være hunger og opprør. Dette er begynnelsen til veene.
9 Men ta dere i vare! De skal overgi dere til domstolene, og dere skal hudstrykes i synagoger og stilles for landshøvdinger og konger for min skyld, til vidnesbyrd for dem.
10 Og først må evangeliet forkynnes for alle folkeslag.
11 Og når de fører dere fram og overgir dere, da vær ikke forut bekymret for hva dere skal tale! men det som gis dere i samme stund, det skal dere tale; for det er ikke dere som taler, men den Hellige Ånd.
12 Og bror skal overgi bror til døden, og en far sitt barn, og barn skal reise seg mot foreldre og volde deres død.
13 Og dere skal hates av alle for mitt navns skyld; men den som holder ut inntil enden, han skal bli frelst.
14 Men når dere ser ødeleggelsens styggedom stå der hvor den ikke bør - den som leser det, han se til å skjønne det! - da må de som er i Judea, flykte til fjells,
15 og den som er på taket, ikke stige ned i huset og ikke gå inn for å hente noe fra sitt hus,
16 og den som er ute på marken, ikke vende tilbake for å hente sin kappe.
17 Ve de fruktsommelige og dem som gir die, i de dager!
18 Men be at det ikke må skje om vinteren!
19 for i de dager skal det være så stor en trengsel som ikke har vært inntil nå fra skapningens begynnelse, fra den tid da Gud skapte verden, og som heller ikke skal bli.
20 Og dersom ikke Herren forkortet de dager, da ble intet kjød frelst; men for de utvalgtes skyld, for deres skyld som han har utvalgt, har han forkortet de dager.
21 Og om noen da sier til dere: Se, her er Messias, eller: Se der - da skal dere ikke tro det.
22 For falske messiaser og falske profeter skal oppstå og gjøre tegn og under for å føre de utvalgte vill, om det var mulig.
23 Men ta dere dere i vare! Jeg har sagt dere alt forut.
24 Men i de dager, etter den trengsel, skal solen bli formørket og månen ikke gi sitt skinn,
25 og stjernene skal falle ned fra himmelen, og himmelens krefter skal rokkes.
26 Og da skal de se Menneskesønnen komme i skyene med stor kraft og herlighet.
27 Og da skal han sende ut englene og samle sine utvalgte fra de fire verdenshjørner, fra jordens ende til himmelens ende.
28 Lær en lignelse av fikentreet: Så snart det kommer saft i dets greiner, og dets blader springer ut, da vet dere at sommeren er nær;
29 slik skal også dere, når dere ser dette skje, vite at han er nær for døren.
30 Sannelig sier jeg dere: Denne slekt skal ingenlunde forgå før alt dette skjer.
31 Himmel og jord skal forgå, men mine ord skal ingenlunde forgå.
32 Men hin dag eller time vet ingen, ikke engang englene i himmelen, ikke engang Sønnen, men alene min Far.
33 Ta dere i vare, våk! For dere vet ikke når tiden er.
34 Slik som en mann som dro utenlands og forlot sitt hus og overgav sine tjenere styret, enhver sin gjerning, og befalte dørvokteren at han skulle våke,
35 slik skal dere våke - for dere vet ikke når husets herre kommer, enten det blir om kvelden eller ved midnatt eller ved hanegal eller om morgenen -
36 for at han ikke skal finne dere sovende, når han kommer uforvarende.
37 Men det jeg sier til dere, det sier jeg til alle: Våk!
