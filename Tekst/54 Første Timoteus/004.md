## Kapittel 4

1 Men Ånden sier med tydelige ord at i de kommende tider skal noen falle fra troen, idet de holder seg til forførende ånder og djevlers lærdommer
2 ved hykleri av falske lærere, som er brennemerket i sin egen samvittighet,
3 som forbyder å gifte seg og befaler å avholde seg fra mat, den Gud har skapt til å nytes med takk av dem som tror og har lært sannheten å kjenne.
4 For all Guds skapning er god, og intet er å forkaste når det mottas med takk;
5 for det helliges ved Guds ord og bønn.
6 Når du lærer brødrene dette, da er du en god Kristi Jesu tjener, idet du nærer deg med troens og den gode lærdoms ord som du har fulgt.
7 Men vis fra deg de vanhellige og kjerringaktige eventyr; øv deg derimot i gudsfrykt!
8 For den legemlige øvelse er nyttig til lite, men gudsfrykten er nyttig til alt; den har løfte for det liv som nå er, og for det som kommer.
9 Det er et troverdig ord og fullt verd å motta.
10 For derfor arbeider vi og lider hån, fordi vi har satt vårt håp til den levende Gud, som er alle menneskers frelser, mest deres som tror.
11 Dette skal du befale og lære.
12 La ingen forakte deg for din ungdoms skyld, men vær et forbilde for de troende, i tale, i ferd, i kjærlighet, i tro, i renhet!
13 Legg vinn på opplesningen av Skriften, på formaningen, på læren, inntil jeg kommer!
14 Vanskjøtt ikke den nådegave som er i deg, som ble deg gitt ved profetiske ord med håndspåleggelse av de eldste.
15 Tenk på dette, lev i dette, for at din fremgang kan bli åpenbar for alle!
16 Gi akt på deg selv og på læren, hold ved med det! for når du det gjør, da skal du frelse både deg selv og dem som hører deg.
