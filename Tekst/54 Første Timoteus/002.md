## Kapittel 2

1 Jeg formaner altså fremfor alle ting at det gjøres bønner, påkallelser, forbønner, takksigelser for alle mennesker,
2 for konger og alle dem som er i høy verdighet, for at vi kan leve et rolig og stille liv i all gudsfrykt og sømmelighet.
3 For dette er godt og tekkelig for Gud, vår frelser,
4 han som vil at alle mennesker skal bli frelst og komme til sannhets erkjennelse.
5 For det er én Gud og én mellemmann imellem Gud og mennesker, mennesket Kristus Jesus,
6 han som gav seg selv til en løsepenge for alle, et vidnesbyrd i sin tid,
7 og for dette ble jeg satt til forkynner og apostel - jeg sier sannhet, jeg lyver ikke - en lærer for hedningene i tro og sannhet.
8 Jeg vil altså at mennene på hvert sted skal bede så at de oppløfter hellige hender, uten vrede og trette;
9 likeså og at kvinnene skal pryde seg med sømmelig bekledning, i tukt og ære, ikke med fletninger og gull eller perler eller kostbare klær,
10 men som det sømmer seg for kvinner som bekjenner seg til gudsfrykt, med gode gjerninger.
11 En kvinne skal la seg lære i stillhet, med all lydighet;
12 men jeg tillater ikke en kvinne å være lærer eller å være mannens herre, hun skal være i stillhet.
13 For Adam ble skapt først, deretter Eva,
14 og Adam ble ikke dåret, men kvinnen ble dåret og falt i overtredelse;
15 men hun skal bli frelst gjennom sin barnefødsel, såfremt de blir i tro og kjærlighet og helliggjørelse med tuktighet.
