## Kapittel 3

1 Morgenen etter sto Josva tidlig opp og tok ut fra Sittim med alle Israels barn og kom til Jordan; der ble de en tid før de gikk over.
2 Og da tre dager var til ende, gikk tilsynsmennene gjennom leiren,
3 og de befalte folket og sa: Når dere ser Herrens, deres Guds pakts-ark og de levittiske prester i ferd med å bære den, så skal dere bryte opp fra deres sted og følge etter den
4 - dog skal det være en avstand mellom dere og den, omkring to tusen alen; dere må ikke komme den for nær - så dere kan vite hva vei dere skal gå; for dere har ikke draget den vei før.
5 Da sa Josva til folket: Hellige dere! For imorgen vil Herren gjøre underfulle ting iblant dere.
6 Og til prestene sa Josva: Ta paktens ark og gå fram foran folket! Og de tok paktens ark og gikk fram foran folket.
7 Og Herren sa til Josva: På denne dag vil jeg begynne å gjøre deg stor for hele Israels øyne, for at de skal vite at slik som jeg var med Moses, vil jeg og være med deg.
8 Og du skal befale prestene som bærer paktens ark, og si: Når dere kommer til randen av Jordans vann, så skal dere bli stående der ved Jordan.
9 Og Josva sa til Israels barn: Kom hit og hør Herrens, deres Guds ord!
10 Og Josva sa: På dette skal dere kjenne at den levende Gud er midt iblant dere og at dere virkelig skal drive bort for dere kana'anittene og hetittene og hevittene og ferisittene og girgasittene og amorittene og jebusittene.
11 Se, han som er all jordens Herre, hans pakts-ark går foran dere ut i Jordan.
12 Så velg nå ut tolv menn av Israels stammer, én mann for hver stamme!
13 Og så snart prestene som bærer Herrens, all jordens Herres ark, står stille med sine føtter i Jordans vann, da skal Jordans vann - det vann som kommer ovenfra - demmes opp, så det står som en vegg.
14 Da nå folket brøt opp fra sine telt for å gå over Jordan, og prestene bar paktens ark foran folket,
15 og de som bar arken, kom til Jordan, og de prester som bar arken, rørte med sine føtter ved den ytterste rand av vannet - men Jordan gikk over alle sine bredder hele høsttiden igjennom -
16 da stanset det vann som kom ovenfra, og sto som en vegg langt borte, ved byen Adam, som ligger tett ved Sartan, og det vann som rant ned til ødemarkens hav - Salthavet - løp helt bort, og folket gikk over midt imot Jeriko.
17 Men prestene som bar Herrens pakts-ark, sto på tørr grunn midt i Jordan uten å røre seg; og hele Israel gikk tørrskodd over, inntil hele folket var kommet vel over Jordan.
