## Kapittel 19

1 Det annet lodd kom ut for Simeon, for Simeons barns stamme etter deres slekter; den arvelodd de fikk, lå inne i Judas barns arvelodd.
2 Til deres arvelodd hørte: Be'er-seba og Seba og Molada
3 og Hasar-Sual og Bala og Esem
4 og Eltolad og Betul og Horma
5 og Siklag og Bet-Hammarkabot og Hasar-Susa
6 og Bet-Lebaot og Saruhen - tretten byer med tilhørende landsbyer;
7 A'in, Rimmon og Eter og Asan - fire byer med tilhørende landsbyer,
8 og alle de landsbyer som lå rundt omkring disse byer inntil Ba'alat-Be'er, Rama i sydlandet. Dette var den arvelodd som Simeons barns stamme fikk etter sine slekter.
9 Av den del som ble tilmålt Judas barn, fikk Simeons barn sin arvelodd, for Judas barns del var for stor for dem; derfor fikk Simeons barn sin arvelodd inne i deres arvelodd.
10 Det tredje lodd kom ut for Sebulons barn etter deres slekter; grensen for deres arvelodd gikk til Sarid.
11 Deres grense gikk i vest opp til Marala, støtte til Dabbeset og nådde den bekk som løper østenfor Jokneam.
12 Mot øst, mot solens oppgang, bøyde den seg fra Sarid bort til Kislot-Tabors enemerker og gikk fram til Haddaberat og opp til Jafia.
13 Derfra gikk den mot øst, mot solens oppgang, over til Gat-Hefer og Et-Kasin, og fram til Rimmon, som strekker seg bort til Hannea.
14 Så svinget grensen omkring dette sted nordover til Hannaton og endte i Jiftah-El-dalen.
15 Dessuten fikk de Kattat og Nahalal og Simron og Jidala og Betlehem, i alt tolv byer med tilhørende landsbyer.
16 Dette var Sebulons barns arvelodd etter deres slekter, disse byer med tilhørende landsbyer.
17 For Issakar kom det fjerde lodd ut, for Issakars barn etter deres slekter.
18 I deres land lå Jisre'ela og Hakkesullot og Sunem
19 og Hafara'im og Sion og Anaharat
20 og Harabbit og Kisjon og Ebes
21 og Remet og En-Gannim og En-Hadda og Bet-Passes;
22 og grensen støtte til Tabor og Sahasuma og Bet-Semes, og den endte ved Jordan - seksten byer med tilhørende landsbyer.
23 Dette var den arvelodd som Issakars barns stamme fikk etter sine slekter, byene med tilhørende landsbyer.
24 Det femte lodd kom ut for Asers barns stamme etter deres slekter.
25 I deres land lå Helkat og Hali og Beten og Aksaf
26 og Allammelek og Amad og Misal, og grensen støtte mot vest til Karmel og Sihor-Libnat.
27 Så vendte den seg østover til Bet-Dagon, støtte til Sebulon og Jiftah-El-dalen, nordenfor Bet-Haemek og Ne'iel, og gikk så fram til Kabul i nord.
28 Dessuten fikk de Ebron og Rehob og Hammon og Kana, helt til det store Sidon.
29 Så vendte grensen seg mot Harama og holdt fram til den faste by Tyrus, vendte seg deretter mot Hosa og endte ute ved havet, ikke langt fra Aksib.
30 Dessuten fikk de Umma og Afek og Rehob, i alt to og tyve byer med tilhørende landsbyer.
31 Dette var den arvelodd som Asers barns stamme fikk etter sine slekter, disse byer med tilhørende landsbyer.
32 For Naftalis barn kom det sjette lodd ut, for Naftalis barn etter deres slekter.
33 Deres grense gikk fra Helef, fra eken ved Sa'anannim, om Adami-Hannekeb og Jabne'el fram til Lakkum og endte ved Jordan.
34 Så vendte grensen seg vestover til Asnot-Tabor og holdt fram til Hukkok og støtte i syd til Sebulon og i vest til Aser og i øst til Juda ved Jordan.
35 Av faste byer var der: Hassiddim, Ser og Hammat, Rakkat og Kinneret
36 og Adama og Harama og Hasor
37 og Kedes og Edre'i og En-Hasor
38 og Jiron og Migdal-El, Horem og Bet-Anat og Bet-Semes, i alt nitten byer med tilhørende landsbyer.
39 Dette var den arvelodd som Naftalis barns stamme fikk etter sine slekter, byene med tilhørende landsbyer.
40 For Dans barns stamme etter deres slekter kom det syvende lodd ut.
41 I det land de fikk til arvelodd, lå Sora og Estaol og Ir-Semes
42 og Sa'alabbin og Ajalon og Jitla
43 og Elon og Timnata og Ekron
44 og Elteke og Gibbeton og Ba'alat
45 og Jehud og Bene-Berak og Gat-Rimmon
46 og Me-Hajarkon og Harakkon med bygdene bortimot Joppe.
47 Men Dans barns land ble for trangt for dem, og Dans barn dro opp og førte krig mot Lesem; de inntok det og slo det med sverdets egg og tok det i eie og bodde der, og de kalte Lesem Dan etter sin stamfar Dan.
48 Dette var den arvelodd som Dans barns stamme fikk etter sine slekter, disse byer med tilhørende landsbyer.
49 Så var de da ferdig med å skifte ut landet etter dets grenser. Og Israels barn gav Josva, Nuns sønn, en arvelodd mellom seg;
50 etter Herrens befaling gav de ham den by han ba om, Timnat-Serah på Efra'im-fjellet, og han bygget opp byen og bosatte seg der.
51 Dette var de arvelodder som Eleasar, presten, og Josva, Nuns sønn, og overhodene for familiene i Israels barns stammer skiftet ut ved loddkasting i Silo for Herrens åsyn, ved inngangen til sammenkomstens telt. Slik var de ferdig med å skifte ut landet.
