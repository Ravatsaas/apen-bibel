## Kapittel 20

1 og Herren talte til Josva og sa:
2 Tal til Israels barn og si: Avgi de tilfluktsstæder som jeg talte til dere om ved Moses,
3 så en manndraper som av vanvare, uten å ville det, slår noen ihjel, kan flykte dit. Dere skal ha dem til tilfluktsstæder for manndraperen, når han flykter for blodhevneren.
4 Han skal flykte til en av disse byer og stille seg ved inngangen til byens port og legge sin sak fram for de eldste i byen; så skal de ta ham inn til seg i byen og gi ham et sted hos seg hvor han kan bo.
5 Og når blodhevneren forfølger ham, da skal de ikke overgi manndraperen i hans hånd, fordi han slo sin neste ihjel av vanvare og uten før å ha båret hat til ham.
6 Og han skal bli boende der i byen, til han har stått til doms for menigheten, og til den yppersteprest som da lever, er død; deretter kan manndraperen vende tilbake til sin by og sitt hus, til den by som han rømte fra.
7 Så helliget de Kedes i Galilea i Naftali-fjellene og Sikem i Efra'im-fjellene og Kirjat-Arba, det er Hebron, i Juda-fjellene.
8 Og på østsiden av Jordan, som flyter forbi Jeriko, avgav de: av Rubens stamme Beser i ørkenen, på sletten, og av Gads stamme Ramot i Gilead og av Manasse stamme Galon i Basan.
9 Dette var de byer som ble fastsatt til tilfluktsstæder for alle Israels barn og for de fremmede som oppholder seg blant dem, så hver den som av vanvare slår noen ihjel, kan flykte dit og ikke skal dø for blodhevnerens hånd, før han er blitt stilt fram for menigheten.
