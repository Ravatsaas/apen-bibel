## Kapittel 16

1 Den lodd som tilfalt Josefs barn, gikk fra Jordan ved Jeriko, østenom vannet ved Jeriko, gjennom ørkenen som stiger fra Jeriko oppover fjellene til Betel.
2 Fra Betel gikk grensen fram til Luz og videre bort til arkittenes land, til Atarot,
3 tok så vestover ned til jafletittenes land, til Nedre-Bet-Horons landemerke og til Geser og endte ute ved havet.
4 Dette var den arv som Josefs barn, Manasse og Efra'im, fikk.
5 Efra'ims barns land etter deres slekter lå slik til: Mot øst gikk grensen for deres arvelodd over Atrot-Addar fram til Øvre-Bet-Horon
6 og endte ute ved havet. Mot nord gikk grensen over Mikmetat og bøyde seg mot øst til Ta'anat-Silo og holdt fram østover til Janoah.
7 Fra Janoah tok den så ned til Atarot og Na'ara, rørte ved Jeriko og endte ved Jordan.
8 Fra Tappuah gikk grensen vestover til Kana-bekken og endte ute ved havet. Dette var den arvelodd som Efra'ims barns stamme fikk etter sine slekter,
9 dessuten de byer som ble utskilt for Efra'ims barn inne i Manasses barns arvelodd, både byene og de tilhørende landsbyer.
10 Men de drev ikke bort de kana'anitter som bodde i Geser; kana'anittene ble boende blant Efra'ims barn, som de gjør den dag idag, men ble arbeidspliktige slaver.
