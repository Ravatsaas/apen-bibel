## Kapittel 1

1 Etter Moses', Herrens tjeners død sa Herren til Josva, Nuns sønn, Moses' tjener:
2 Moses, min tjener, er død; så gjør deg nå rede og dra over Jordan her med hele dette folk til det land som jeg vil gi Israels barn!
3 Hvert sted dere setter deres fot på, gir jeg dere, som jeg sa til Moses:
4 Fra ørkenen og Libanon der nord like til den store elv, elven Frat - over hele hetittenes land og helt til det store hav i vest skal deres land nå.
5 Ingen skal kunne stå seg mot deg alle ditt livs dager; slik som jeg var med Moses, vil jeg være med deg; jeg vil ikke slippe deg og ikke forlate deg.
6 Vær frimodig og sterk! For du skal skifte ut til arv blant dette folk det land som jeg tilsvor deres fedre å ville gi dem.
7 Vær du bare riktig frimodig og sterk, så du akter vel på å gjøre etter hele den lov som Moses, min tjener, lærte deg! Vik ikke av fra den, hverken til høyre eller til venstre, så du kan gå viselig fram i alt det du tar deg fore!
8 Denne lovens bok skal ikke vike fra din munn, men du skal grunde på den dag og natt, så du akter vel på å gjøre etter alt det som står skrevet i den; da skal du ha lykke på dine veier, og da skal du gå viselig fram.
9 Har jeg ikke befalt deg: Vær frimodig og sterk, frykt ikke og reddes ikke? For Herren din Gud er med deg i alt det du tar deg fore.
10 Da befalte Josva folkets tilsynsmenn og sa:
11 Gå midt igjennom leiren og befal folket og si: Lag i stand reisekost for dere! For om tre dager skal dere gå over Jordan her, så dere kan komme og innta det land som Herren deres Gud gir dere til eie.
12 Og til rubenittene og gadittene og den halve Manasse stamme sa Josva:
13 Kom i hu det som Moses, Herrens tjener, befalte dere da han sa: Herren deres Gud lar dere nå komme til ro og gir dere dette land.
14 Deres hustruer, deres barn og deres fe skal bli i det land Moses har gitt dere østenfor Jordan; men selv skal dere, så mange av dere som er djerve stridsmenn, dra fullt rustet fram foran deres brødre og hjelpe dem,
15 inntil Herren lar deres brødre komme til ro slik som dere, og også de har tatt det land i eie som Herren deres Gud gir dem; da skal dere vende tilbake og bosette dere i deres eget land, det som Moses, Herrens tjener, gav dere på østsiden av Jordan.
16 Da svarte de Josva og sa: Alt det du har befalt oss, vil vi gjøre, og hvor du sender oss, vil vi gå.
17 Aldeles som vi lød Moses, vil vi lyde deg, bare Herren din Gud må være med deg, slik som han var med Moses.
18 Enhver som er gjenstridig mot din befaling og ikke lyder dine ord i alt det du befaler ham, han skal dø. Vær bare frimodig og sterk!
