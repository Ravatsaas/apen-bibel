## Kapittel 15

1 Det lodd som tilfalt Judas barns stamme etter deres slekter, strakte seg bortimot Edoms landemerke, til ørkenen Sin, lengst mot syd.
2 Og deres grense mot syd gikk ut fra enden av Salthavet, fra den bukt som vender mot syd,
3 bøyde syd om Akrabbim-skaret, tok så over til Sin og oppetter i syd for Kades-Barnea, gikk så over til Hesron og opp til Adar; der svinget den bort til Karka,
4 tok så bortetter til Asmon, gikk fram til Egypts bekk og endte ute ved havet. Dette [sa Herren] skal være deres grense mot syd.
5 Grensen mot øst var Salthavet inntil Jordans utløp. På nordsiden gikk grensen fra den bukt av Salthavet hvor Jordan løper ut.
6 Derfra dro den seg opp til Bet-Hogla og videre i nord for Bet-Ha'araba, opp til den stein som har navn etter Bohan, Rubens sønn.
7 Så gikk grensen fra Akor-dalen opp til Debir og vendte seg nordover til Gilgal, som ligger midt imot Adummim-skaret sønnenfor bekken, og gikk så over til vannet ved En-Semes og fram til En-Rogel.
8 Derfra gikk grensen opp til Hinnoms sønns dal, til sydsiden av Jebus, det er Jerusalem, og gikk så opp til toppen av det fjell som ligger rett i vest for Hinnoms dal ved nordenden av Refa'im-dalen.
9 Fra denne fjelltopp strakte grensen seg bort til Neftoah-vannets kilde og holdt fram til byene i Efrons fjellbygd, og tok så bortetter til Ba'ala, det er Kirjat-Jearim.
10 Fra Ba'ala svinget den vestover til Se'ir-fjellet, tok over til nordsiden av Jearim-fjellet, det er Kesalon, og gikk så ned til Bet-Semes og fram til Timna.
11 Deretter gikk grensen nordover til Ekrons fjellrygg; der svinget den bort til Sikron, tok så over til Ba'ala-fjellet, gikk fram til Jabne'el og endte ute ved havet.
12 Grensen mot vest var det store hav og landet langsmed det. Dette var Judas barns grense etter deres slekter, på alle sider.
13 Men Kaleb, Jefunnes sønn, fikk sin del midt iblant Judas barn etter Herrens ord til Josva; det var Anaks far Arbas by, som nå kalles Hebron.
14 Og Kaleb drev bort derfra de tre anakitter Sesai og Akiman og Talmai, etterkommere av Anak.
15 Derfra dro han opp mot innbyggerne i Debir - Debirs navn var før Kirjat-Sefer.
16 Og Kaleb sa: Den som vinner over Kirjat-Sefer og inntar det, ham vil jeg gi min datter Aksa til hustru.
17 Og kenisitten Otniel, Kalebs bror, inntok det; og han gav ham sin datter Aksa til hustru.
18 Og da hun kom [til sin manns hus], egget hun ham til å be hennes far om en jordeiendom, og hun sprang ned av eselet. Da sa Kaleb til henne: Hva vil du?
19 Hun svarte: Gi meg en avskjedsgave! Du har giftet meg bort til dette tørre sydlandet, gi meg nå vannkilder! Så gav han henne de øvre og de nedre kilder.
20 Dette er Judas barns stammes arv etter deres slekter:
21 Byene ved den ytterste grense av Judas barns stamme mot Edoms landemerke, i sydlandet, var: Kabse'el og Eder og Jagur
22 og Kina og Dimona og Adada
23 og Kedes og Hasor og Jitnan,
24 Sif og Telem og Bealot
25 og Hasor-Hadatta og Kerijot, Hesron, det er Hasor,
26 Amam og Sema og Molada
27 og Hasur-Gadda og Hesmon og Bet-Pelet
28 og Hasar-Sual og Be'erseba og Bisjotja,
29 Ba'ala og Ijim og Esem
30 og Eltolad og Kesil og Horma
31 og Siklag og Madmanna og Sansanna
32 og Lebaot og Silhim og Ajin og Rimmon - i alt ni og tyve byer med tilhørende landsbyer.
33 I lavlandet: Estaol og Sora og Asna
34 og Sanoah og En-Gannim, Tappuah og Haenam.
35 Jarmut og Adullam, Soko og Aseka
36 og Sa'ara'im og Adita'im og Haggedera og Gederota'im - fjorten byer med tilhørende landsbyer;
37 Senan og Hadasa og Migdal-Gad
38 og Dilan og Mispe og Jokte'el,
39 Lakis og Boskat og Eglon
40 og Kabbon og Lahmas og Kitlis
41 og Gederot, Bet-Dagon og Na'ama og Makkeda - seksten byer med tilhørende landsbyer;
42 Libna og Eter og Asan
43 og Jiftah og Asna og Nesib
44 og Ke'ila og Aksib og Maresa - ni byer med tilhørende landsbyer;
45 Ekron med tilhørende byer og landsbyer;
46 fra Ekron og vestover alt som lå på Asdod-siden, med tilhørende landsbyer;
47 Asdod med tilhørende byer og landsbyer, Gasa med tilhørende byer og landsbyer, inntil Egypts bekk og det store hav og landet langsmed det.
48 Og i fjellbygdene: Samir og Jattir og Soko
49 og Danna og Kirjat-Sanna, det er Debir,
50 og Anab og Estemo og Anim
51 og Gosen og Holon og Gilo - elleve byer med tilhørende landsbyer;
52 Arab og Duma og Esan
53 og Janim og Bet-Tappuah og Afeka
54 og Humta og Kirjat-Arba, det er Hebron, og Sior - ni byer med tilhørende landsbyer;
55 Maon, Karmel og Sif og Juta
56 og Jisre'el og Jokdeam og Sanoah,
57 Hakka'in, Gibea og Timna - ti byer med tilhørende landsbyer;
58 Halhul, Bet-Sur og Gedor
59 og Ma'arat og Bet-Anot og Eltekon - seks byer med tilhørende landsbyer;
60 Kirjat-Ba'al, det er Kirjat-Jearim, og Harabba - to byer med tilhørende landsbyer.
61 I ørkenen: Bet-Ha'araba, Middin og Sekaka
62 og Hannibsan og Ir-Hammelah og En-Gedi - seks byer med tilhørende landsbyer.
63 Men jebusittene, som bodde i Jerusalem, kunne Judas barn ikke drive bort; og jebusittene ble boende sammen med Judas barn i Jerusalem og der bor de den dag idag.
