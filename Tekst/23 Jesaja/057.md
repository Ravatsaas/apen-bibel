## Kapittel 57

1 Den rettferdige omkommer, og det er ikke noen som legger seg det på hjerte, og fromme menn rykkes bort, uten at noen akter på at den rettferdige rykkes bort før ulykken kommer.
2 Han går inn til fred; de hviler på sine leier alle de som går sin vei rett fram.
3 Men kom hit, dere trollkvinnens barn, dere horkarls og horkvinnes yngel!
4 Hvem gjør dere dere lystige over? Mot hvem lukker dere munnen opp og rekker tungen ut? Er dere ikke selv overtredelsens yngel, løgnens avkom,
5 Dere som er tent opp av brynde ved terebintene, under hvert grønt tre, som slakter barn i dalene, under bergkløfters tak?
6 Bekkens glatte stener* er din del; de, ja de er din lodd; også for dem utøste du drikkoffer og bar fram matoffer - skulle jeg gi meg tilfreds med dette? / {* som de drev avgudsdyrkelse med.}
7 På høye, mektige fjell redet du ditt leie; også der steg du opp for å ofre slaktoffer.
8 Og bak døren og dørstolpen satte du ditt minnetegn*; du vendte deg bort fra meg, klædde deg naken og steg opp, gjorde ditt leie bredt og tinget deg lønn av dem**; du elsket samleiet med dem, du så deres blusel. / {* 5MO 6, 9; 11, 20.} / {** avgudene.}
9 Og du dro til kongen med olje, og du kom med mange velluktende salver, og du sendte dine bud langt bort, og du steg dypt ned, like til dødsriket.
10 På din lange ferd ble du trett; allikevel sa du ikke: Jeg gir tapt! Du fant ny kraft i din hånd; derfor ble du ikke svak.
11 Hvem var du redd for og fryktet, siden du gav deg over til løgnen og ikke kom meg i hu og ikke la deg det på hjerte? Er det ikke så: Jeg har tidd helt fra fordums tid, og meg fryktet du derfor ikke?
12 Jeg vil kunngjøre din rettferdighet og dine gjerninger, og de skal ikke gagne deg.
13 Når du skriker, så la din flokk [av avguder] redde deg! Nei, en vind skal løfte dem opp alle sammen, et vindpust skal feie dem bort; men den som tar sin tilflukt til meg, han skal arve landet og ta mitt hellige berg i eie.
14 Og det skal bli sagt: Bygg, bygg, rydd vei! Ta hvert støt bort fra mitt folks vei!
15 For så sier den Høye, den Opphøyde, han som troner evindelig, og hvis navn er hellig: I det høye og hellige bor jeg, og hos den som er sønderknust og nedbøyet i ånden, for å gjenoplive de nedbøyedes ånd og gjøre de sønderknustes hjerte levende.
16 For ikke til evig tid går jeg i rette, og ikke for alle tider er jeg vred; for da måtte ånden vansmekte for mitt åsyn, de sjeler som jeg har skapt.
17 For Israels syndige begjærlighets skyld ble jeg vred og slo ham, jeg skjulte mitt åsyn og var vred, og han gikk bortvendt på sitt hjertes vei.
18 Hans veier har jeg sett, og jeg vil lege ham, og jeg vil lede ham og gi ham og hans sørgende trøst.
19 Herren skaper leppers grøde*; fred, fred for fjern og nær, sier han, og jeg leger ham. / {* lov og pris; HEB 13, 15. JES 52, 7. EFE 2, 17.}
20 Men de ugudelige er som det opprørte hav; det kan ikke være stille, og dets bølger skyller opp skarn og dynd.
21 Det er ingen fred for de ugudelige, sier min Gud.
