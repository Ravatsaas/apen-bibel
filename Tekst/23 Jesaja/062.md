## Kapittel 62

1 For Sions skyld vil jeg ikke tie, og for Jerusalems skyld vil jeg ikke være stille, før dets rettferdighet går fram som en stråleglans, og dets frelse som et brennende bluss.
2 Og folkene skal se din rettferdighet, og alle konger din herlighet, og du skal kalles med et nytt navn, som Herrens munn skal nevne.
3 Og du skal være en prektig krone i Herrens hånd og et kongelig hodesmykke i din Guds hånd.
4 Du skal ikke mere kalles den forlatte, og ditt land ikke mere kalles en ødemark, men du skal kalles min lyst, og ditt land skal kalles ektehustru; for Herren har sin lyst i deg, og ditt land skal tas til ekte.
5 For som en ung mann tar en jomfru til ekte, slik skal dine barn ta deg til ekte, og som en brudgom gleder seg over sin brud, skal din Gud glede seg over deg.
6 På dine murer, Jerusalem, setter jeg vektere*; aldri skal de tie, ikke den hele dag og ikke den hele natt; dere som minner Herren**, unn dere ingen ro! / {* JES 52, 8.} / {** om hans løfter.}
7 Og gi ikke ham ro for han bygger Jerusalem opp igjen, og før han gjør det til en lovsang på jorden!
8 Herren har svoret ved sin høyre hånd og ved sin veldige arm: Jeg vil ikke mere gi dine fiender ditt korn å spise, heller ikke skal fremmede drikke din most, som du har hatt strev med;
9 men de som høster kornet, skal spise det og prise Herren, og de som innsamler mosten, skal drikke den i min helligdoms forgårder.
10 Dra inn, dra inn gjennom portene, rydd veien for folket, bygg, bygg veien, rens den for stein, løft et banner for folkene!
11 Se, Herren lar det lyde til jordens ende: Si til Sions datter: Se, din frelse kommer; se, hans lønn er med ham, og hans gjengjeldelse går foran ham.
12 Og de skal kalles det hellige folk, Herrers gjenløste; og du selv skal kalles den søkte, den stad som ikke er forlatt.
