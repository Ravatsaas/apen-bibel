## Kapittel 26

1 På den dag skal denne sang synges i Juda land: En sterk by har vi, frelse setter han til mur og vern.
2 Lat opp portene, så et rettferdig folk kan gå inn, et folk som holder fast ved sin troskap.
3 Den som har et grunnfestet sinn, ham lar du alltid ha fred, for til deg setter han sin lit.
4 Sett deres lit til Herren til alle tider! For i Herren, Israels Gud, har vi en evig klippe.
5 For han har nedbøyet dem som bodde i det høye, den kneisende stad; han støtte den ned, ja støtte den ned til jorden, slo den ned i støvet.
6 Den ble trådt under føtter, under de elendiges føtter, de ringes steg.
7 Den rettferdiges sti er jevn; du jevner den rettferdiges vei.
8 På dine dommers vei, Herre, ventet vi deg også; til ditt navn og ditt minne sto vår sjels attrå.
9 Med min sjel lengtes jeg etter deg om natten, og med min ånd søkte jeg deg. For så snart dine dommer rammer jorden, lærer jordboerne rettferdighet.
10 Dersom den ugudelige får nåde, så lærer han ikke rettferdighet; i rettvishets land gjør han urett, og han ser ikke Herrens høyhet.
11 Herre! Høyt oppløftet var din hånd, men de så det ikke; de fikk se din nidkjærhet for folket og ble til skamme; ja, ild fortærte dine fiender.
12 Herre! Du skal hjelpe oss til fred; for alt det vi har gjort, har du utrettet for oss.
13 Herre vår Gud! Andre herrer enn du har hersket over oss; ved deg alene priser vi ditt navn.
14 Døde blir ikke levende, dødninger står ikke opp*; derfor hjemsøker og ødelegger du dem og gjør hvert minne om dem til intet. / {* nemlig til dette liv. 5MO 32, 26. JBS 18, 17. SLM 9, 7; 88, 11 fg. OSP 10, 7.}
15 Du øker folket, Herre! Du øker folket og viser din herlighet; du flytter alle landets grenser langt ut.
16 Herre! I nøden søkte de deg; de oppsendte stille bønner da din tukt kom over dem.
17 Slik som en fruktsommelig kvinne vrir seg og skriker i sine veer når hun skal føde, slik gikk det oss for din vredes skyld, Herre!
18 Vi var fruktsommelige, vi vred oss; men da vi fødte, var det bare vind; frelse gav vi ikke landet, og ingen ble født til å bo på jorden.
19 Dine døde skal bli levende, mine lik skal oppstå; våkn opp og juble, dere som bor i støvet! For dugg over grønne urter er din dugg, og jorden gir dødninger tilbake til livet.
20 Gå, mitt folk, gå inn i dine kammer og lukk dørene etter deg! Skjul deg et lite øyeblikk, inntil vreden går over!
21 For se, Herren går ut fra sitt sted for å hjemsøke jordboerne for deres misgjerning, og jorden skal la det blod som er utøst på den, komme for dagen og ikke mere dekke sine drepte.
