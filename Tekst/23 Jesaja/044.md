## Kapittel 44

1 Men hør nå, Jakob, min tjener, og Israel, som jeg har utvalgt!
2 Så sier Herren, som skapte deg og dannet deg fra mors liv, som hjelper deg: Frykt ikke, min tjener Jakob, Jesurun* som jeg har utvalgt! / {* 5MO 32, 15.}
3 For jeg vil øse vann over det tørste og strømmer over det tørre; jeg vil utgyde min Ånd over din sæd og min velsignelse over dine spirer,
4 så de vokser opp som iblandt gress, som piletrær ved bekkene.
5 En skal si: Jeg hører Herren til, en annen skal kalle seg med Jakobs navn, en tredje skal skrive med sin hånd: Jeg hører Herren til, og Israel skal han bruke som hedersnavn.
6 Så sier Herren, Israels konge og gjenløser, Herren, hærskarenes Gud: Jeg er den første, og jeg er den siste, og foruten meg er det ingen Gud.
7 Hvem forkynner som jeg det som skal skje? La ham kunngjøre og legge fram for meg det han har forkynt, like siden jeg skapte oldtidens ætt! Og det som i fremtiden skal komme - la dem kunngjøre det!
8 Frykt ikke og forferdes ikke! Har jeg ikke for lenge siden latt deg høre det og forkynt deg det? dere er mine vidner. Er det noen Gud foruten meg? Det er ingen klippe, jeg kjenner ingen.
9 De som lager utskårne billeder, er alle sammen intet, og deres kjære guder er til ingen nytte, og de som gir dem vidnesbyrd, ser ikke og skjønner ikke, så de skal bli til skamme.
10 Hvem har dannet en gud og støpt et billede - til ingen nytte?
11 Se, alle de som holder seg til det, skal bli til skamme, og mestrene selv er jo mennesker; la dem samle seg alle sammen, la dem trede fram! De skal reddes, de skal bli til skamme alle sammen.
12 Smeden bruker sin meisel og arbeider ved kullild; han former billedet med hamrer, han arbeider på det med sin kraftige arm; han blir sulten under arbeidet og kraftløs, han drikker ikke vann og blir slapp.
13 Treskjæreren spenner ut en målesnor, risser av med en stift, arbeider treet med en kniv og risser av med passer, og han lager det til som billedet av en mann, som en prektig menneskeskikkelse, til å bo i et hus.
14 En gir seg til å felle sedrer, og han tar stenek og ek og velger seg ut et blandt skogens trær; han planter en furu, og regnet får den til å vokse.
15 Og så tjener treet mennesket til brenne; han tar av det og varmer seg med det; han fyrer også og baker brød med det; han gjør også en gud av det, som han tilbeder, han gjør et utskåret billede av det, som han faller ned for.
16 Halvdelen av det brenner han opp med ild; med halvdelen av det tillager han det kjøtt han skal ete, han steker en stek og metter seg; han varmer seg også og sier: Å! Jeg er blitt varm, jeg kjenner ilden.
17 Resten av det gjør han til en gud, til sitt utskårne billede; han faller ned for det og tilbeder det; han ber til det og sier: Frels meg, for du er min gud!
18 De skjønner intet og forstår intet; for han* har klint deres øyne til, så de ikke ser, forherdet deres hjerter, så de ikke forstår. / {* Gud; JES 6, 10.}
19 Han* tar seg det ikke til hjerte, og han har ikke klokskap og forstand nok til å si: Halvdelen av det har jeg brent opp med ild, jeg har også bakt brød over glørne av det, jeg steker kjøtt og eter, og resten av det skulle jeg gjøre til en styggedom, for en treklubbe skulle jeg falle ned! / {* avgudsdyrkeren.}
20 Den som holder seg til det som bare er aske, ham har et dåret hjerte ført vill, og han redder ikke sin sjel og sier ikke: Er det ikke løgn det jeg har i min høyre hånd?
21 Kom dette i hu, Jakob! Kom det i hu, Israel! For du er min tjener; jeg har dannet deg, du er min tjener; Israel, du skal ikke bli glemt av meg.
22 Jeg utsletter dine overtredelser som en tåke og dine synder som en sky; vend om til meg, for jeg gjenløser deg!
23 Juble, dere himler! For Herren utfører sitt verk. Rop med fryd, dere jordens dybder! Bryt ut i jubel, dere fjell, du skog, hvert tre i deg! For Herren gjenløser Jakob, og på Israel vil han åpenbare sin herlighet.
24 Så sier Herren, din gjenløser, han som dannet deg fra mors liv: Jeg er Herren, som gjør alle ting, som utspente himmelen alene, som bredte ut jorden uten hjelp fra noen,
25 som gjør snakkernes tegn til intet og spåmennene til dårer, som driver de vise tilbake og gjør deres visdom til dårskap,
26 som stadfester sin tjeners ord og fullbyrder sine sendebuds råd*, som sier om Jerusalem: Der skal bo folk, og om Judas byer: De skal bygges opp igjen, deres ruiner vil jeg reise, / {* d.e. sine rådslutninger som profetene har forkynt.}
27 som sier til dypet: Bli tørt, dine strømmer vil jeg tørke ut,
28 som sier om Kyros: Han er min hyrde; all min vilje skal han fullbyrde og si om Jerusalem: Det skal bygges opp igjen, og templet skal bli grunnlagt.
