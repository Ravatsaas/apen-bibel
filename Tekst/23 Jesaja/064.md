## Kapittel 64

1 Gid du ville sønderrive himmelen og fare ned, så fjellene skalv for ditt åsyn, slik som ilden setter kvister i brann og får vannet til å koke - for å kunngjøre ditt navn for dine motstandere, så folkene måtte skjelve for ditt åsyn,
2 når du gjorde forferdelige ting som vi ikke ventet, når du for ned, og fjellene skalv for ditt åsyn!
3 Fra gammel tid har jo ingen spurt eller hørt, og intet øye sett noen annen gud enn du gjøre slikt for dem som bier etter ham.
4 Du kommer dem i møte som gjør rettferdighet med glede, dem som kommer deg i hu på dine veier. Se, du vrededes, og vi syndet; slik var det med oss fra gammel tid, og kunne vi da bli frelst?
5 Vi ble som den urene alle sammen, og all vår rettferdighet som et urent klæsplagg, og som løvet visnet vi alle sammen, og som vinden førte våre misgjerninger oss bort.
6 Og det er ingen som påkaller ditt navn, som manner seg opp til å holde fast ved deg; for du har skjult ditt åsyn for oss og latt oss tæres bort i våre misgjerningers vold.
7 Men nå, Herre! Du er vår far; vi er leiren, og du den som former oss, og et verk av din hånd er vi alle sammen.
8 Herre, vær ikke så over all måte vred og kom ikke evindelig misgjerning i hu! Men tenk på at vi alle sammen er ditt folk!
9 Dine hellige stæder er blitt en ørken; Sion er blitt en ørken, Jerusalem en ødemark.
10 Vårt hellige og herlige hus, hvor våre fedre lovet deg, er blitt brent opp av ild, og alt som var vår lyst, er blitt til ruiner.
11 Vil du tross dette holde deg tilbake, Herre? Vil du tie og trykke oss så tungt?
