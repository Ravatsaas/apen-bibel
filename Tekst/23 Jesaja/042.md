## Kapittel 42

1 Se min tjener, som jeg støtter, min utvalgte, som min sjel har velbehag i! Jeg legger min Ånd på ham, han skal føre rett* ut til hedningefolkene. / {* d.e. Guds lov; JES 42, 4.}
2 Han skal ikke skrike og ikke rope, og han skal ikke la sin røst høre på gaten.
3 Det knekkede rør skal han ikke knuse, og den rykende tande skal han ikke slukke; på rette måte skal han føre retten ut til dem.
4 Han skal ikke bli mødig, og hans kraft ikke bli knekket før han får grunnlagt retten på jorden; og på hans lov venter øyene.
5 Så sier Gud Herren, som skapte himmelen og utspente den, som bredte ut jorden med det som gror på den, som gir ånde til folket som bor på den, og ånd til dem som ferdes på den:
6 Jeg, Herren, har kalt deg i rettferd og tatt deg ved hånden, og jeg vil verne deg og gjøre deg til en pakt for folket, til et lys for hedningene,
7 for at du skal åpne blinde øyne, føre de bundne ut av fengslet og føre dem som sitter i mørke, ut av fangehuset.
8 Jeg er Herren, det er mitt navn, og jeg gir ikke noen annen min ære eller de utskårne billeder min pris.
9 De ting som er forkynt tidligere, se, de er kommet, og nå forkynner jeg nye ting; før de spirer fram, lar jeg dere høre om dem.
10 Syng Herren en ny sang, hans pris fra jordens ende, dere som farer ut på havet, og alt som fyller det, dere øyer og dere som bor der!
11 Ørkenen og dens byer skal opløfte røsten, de teltbyer hvor Kedar* bor; de som bor på fjellet, skal juble, fra fjelltoppene skal de rope høyt. / {* SLM 120, 5. JES 60, 7.}
12 De skal gi Herren ære og forkynne hans pris på øyene.
13 Herren skal dra ut som en kjempe, som en krigsmann egge sin harme; han skal rope høyt, ja skrike; mot sine fiender skal han vise sin makt.
14 Jeg har tidd fra eldgammel tid, jeg talte ikke, jeg holdt meg tilbake. Nå vil jeg skrike som den fødende kvinne, jeg vil puste og fnyse.
15 Jeg vil legge fjell og hauger øde og la alle deres urter tørke bort, og jeg vil gjøre elver til land og tørke ut sjøer.
16 Og jeg vil føre blinde på en vei de ikke kjenner; på stier de ikke kjenner, vil jeg la dem ferdes; jeg vil gjøre mørke steder for deres åsyn til lys og bakker til sletteland. Dette er hva jeg vil gjøre, jeg vil såvisst ikke la det være.
17 De skal vike tilbake og bli storlig til skamme de som setter sin lit til utskårne billeder, som sier til støpte billeder: Dere er våre guder.
18 Dere døve, hør! Og dere blinde, lukk øynene opp og se!
19 Hvem er blind uten min tjener* og døv som det bud som jeg sender? Hvem er blind som min fortrolige venn, blind som Herrens tjener? / {* Israel.}
20 Du har sett meget, men du tar ikke vare på det, han har åpne ører, men han hører ikke.
21 Det er Herrens vilje å gjøre loven stor og herlig for sin rettferdighets skyld.
22 Men det er et røvet og plyndret folk; de ligger alle sammen bundet i huler og skjult i fangehus; de ble røvet, og ingen reddet dem, de ble plyndret, og ingen sa: Gi tilbake!
23 Hvem blandt dere vil herefter vende øret til dette, gi akt og høre på det?
24 Hvem har overgitt Jakob til plyndring og Israel til røvere? Var det ikke Herren, han som vi syndet mot, og på hvis veier de ikke ville vandre, og på hvis lov de ikke hørte?
25 Så utøste han over dem sin brennende vrede og en veldig krig; den satte dem i brann rundt omkring, men de forsto det ikke, den brant dem, men de la det ikke på hjerte.
