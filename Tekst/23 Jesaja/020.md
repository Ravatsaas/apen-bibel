## Kapittel 20

1 I det år da Tartan kom til Asdod, da assyrerkongen Sargon sendte ham dit, og han stred imot Asdod og inntok byen -
2 på den tid talte Herren ved Jesaja, Amos' sønn, og sa: Du skal løse hårkjortelen* av dine lender og dra skoen av din fot! Og han gjorde så og gikk naken** og barfotet. / {* 2KG 1, 8. SKR 13, 4. MTT 3, 4.} / {** 1SA 19, 24.}
3 Da sa Herren: Slik som min tjener Jesaja har gått naken og barfotet og nå i tre år har vært et tegn og varsel om Egypt og Etiopia,
4 slik skal kongen i Assyria føre bort fangene fra Egypt og de landflyktige fra Etiopia, de unge og de gamle, nakne og barfotede og med bar bak, til vanære for Egypt.
5 Da skal de forferdes og ha skam av Etiopia, som de satte sitt håp til, og av Egypt, som de var stolte av.
6 På den tid skal de som bor her i kystlandet*, si: Se, slik er det gått dem vi satte vårt håp til, dem som vi tydde til etter hjelp, for å fries fra kongen i Assyria. Hvordan skal da vi komme unna? / {* Israels land.}
