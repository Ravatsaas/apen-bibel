## Kapittel 30

1 Ve de gjenstridige barn, sier Herren, de som utfører råd som ikke er fra meg, og inngår avtale uten min Ånd, så de legger synd til synd,
2 de som drar ned til Egypten, uten at de har rådspurt meg, for å finne vern hos Farao og søke ly i Egyptens skygge!
3 Men Faraos vern skal bli dere til skam, og det ly dere søker i Egyptens skygge, til skjensel.
4 For deres* fyrster er kommet til Soan**, og deres sendebud kommer like til Hanes; / {* Israels.} / {** JES 19, 11. 13. SLM 78, 12.}
5 alle blir de til skamme ved et folk som ikke gagner dem, som ikke er til hjelp og ikke til gagn, men bare til skam og skjensel.
6 Utsagn om dyrene som drar mot syd. Gjennom nøds og trengsels land, hvor løve og løvinne, huggorm og flyvende serafslange har sitt hjem, fører de sitt gods på aseners rygg og sine skatter på kamelers pukler til et folk som ikke gagner dem.
7 Aldri noen gang vil Egypten hjelpe; derfor kaller jeg det: storskryteren som sitter stille.
8 Gå nå inn, skriv det på en tavle i deres påsyn og tegn det opp i en bok, så det kan være for kommende dager, for alltid, til evig tid!
9 For det er et gjenstridig folk, løgnaktige barn, barn som ikke vil høre Herrens lov,
10 som sier til seerne: Dere skal ikke se, og til profetene: Dere skal ikke skue for oss det som rett er; tal smigrende ord til oss, sku synkvervinger,
11 vik av fra veien, bøy av fra stien, få Israels Hellige bort fra vårt åsyn!
12 Derfor sier Israels Hellige så: Fordi dere har forkastet dette ord og satt deres lit til vold og krokveier og støttet dere på slikt -
13 derfor skal denne misgjerning bli dere som et falleferdig stykke som skyver seg mere og mere fram på en høy mur, inntil muren med ett, i et øyeblikk, styrter sammen og knuses;
14 den knuses slik som en knuser et pottemakerkar, som en slår i stykker uten skånsel, så det blandt stykkene ikke finnes et skår til å hente ild med fra gruen eller øse vann med av brønnen.
15 For så sa Herren, Israels Gud, Israels Hellige: Dersom dere vender om og holder dere rolige, skal dere frelses; i stillhet og i tillit skal deres styrke være. Men dere ville ikke.
16 Dere sa: Nei, på hester vil vi fly - derfor skal dere flykte - og på rappføtte dyr vil vi ride - derfor skal deres forfølgere være rappe.
17 Et tusen skal flykte for en trusel fra en mann; når bare fem mann truer, skal dere flykte inntil deres levning er lik en flaggstang på toppen av et fjell og et banner på en haug.
18 Og derfor bier Herren med å være dere nådig, og derfor holder han seg langt borte i det høye med sin barmhjertighet mot dere; for Herren er en dommens Gud; salige er alle de som bier på ham.
19 For du folk som bor på Sion, i Jerusalem, du skal ikke bli ved å gråte; han vil være deg nådig når du roper; når han hører det, svarer han deg.
20 Herren skal gi dere nødens brød og trengselens vann*, og da skal dine lærere ikke mere skjule seg, men dine øyne skal se dine lærere, / {* 1KG 22, 27.}
21 og når du viker av til høyre eller til venstre, skal dine ører høre et ord lyde bak deg: Dette er veien, gå på den!
22 Og du skal akte for urene sølvplatene på dine utskårne billeder og gullplatene på ditt støpte billede; du skal kaste det bort som skitne kluter; ut med deg! skal du si til det.
23 Da skal han gi regn for sæden du sår i jorden, og brød av jordens grøde, og det skal være kraftig og saftig; din buskap skal på den dag belte på en vid eng.
24 Og oksene og asenene som arbeider jorden, skal ete saltet blandingsfôr, som kastes med skuffe og kasteskovl.
25 Og på hvert høyt fjell og på hver høy bakke skal det være bekker, strømmer av vann, på den store slaktings dag, når tårnene faller.
26 Og månens lys skal bli som solens lys, og solens lys skal bli syvfold klarere, som lyset for syv dager, på den dag Herren leger sitt folks skade og forbinder såret av det slag det fikk.
27 Se, Herrens navn kommer fra det fjerne, brennende er hans vrede, og tung er røyken som stiger opp; hans lepper svulmer av harme, og hans tunge er som fortærende ild,
28 og hans vredespust er som en overskyllende å som når til halsen; han vil sælde hedningefolkene i ødeleggelsens såld og legge et bissel i folkenes munn til å lede dem vill.
29 Deres sang skal lyde som i den natt høytiden* blir innvidd, og det skal være hjertens glede, som når de går med fløytespill opp til Herrens berg, til Israels klippe. / {* påskehøytiden; 2MO 12, 42. SLM 42, 5.}
30 Og Herren skal la høre sin veldige røst og vise sin nedfarende arm i brennende harme og fortærende flammer, storm og regnskyll og hagl.
31 For Herrens røst skal Assur forferdes, han som slår med kjeppen.
32 Og hver gang den stav som Herren etter sitt råd lar falle på ham, farer ned, skal det skje under klang av trommer og citarer, og gang på gang skal han løfte sin arm og stride mot ham.
33 For et ildsted er laget i stand for lenge siden; også for kongen er det laget i stand, dypt og vidt; dets bål har ild og ved i mengde; lik en svovelstrøm tenner Herrens ånde det i brann.
