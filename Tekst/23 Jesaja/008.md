## Kapittel 8

1 Og Herren sa til meg: Ta deg en stor tavle og skriv på den med almindelig skrift: Snart bytte, rov i hast!
2 Og jeg vil ta meg sikre vidner, presten Uria og Sakarias, Jeberekjas sønn.
3 Og jeg gikk inn til profetinnen, og hun ble fruktsommelig og fødte en sønn; og Herren sa til meg: Kall ham Maher-Sjalal Hasj-Bas*! / {* snart bytte, rov i hast; JES 8, 1.}
4 For før gutten skjønner å rope far og mor, skal de bære rikdommene i Damaskus og byttet fra Samaria fram for Assurs konge.
5 Og Herren ble fremdeles ved å tale til meg og sa:
6 Fordi dette folk forakter Siloahs vann, de som rinner så stilt, og gleder seg med Resin og Remaljas sønn,
7 se, derfor fører Herren over dem elvens* vann, de mektige og store - Assurs konge og all hans herlighet - og den stiger over alle sine løp og går over alle sine bredder, / {* Eufrats.}
8 og den trenger inn i Juda, skyller over og velter fram og når folk like til halsen, og dens utspente vinger fyller ditt land, så vidt som det er, Immanuel!
9 Larm, dere folkeslag! Dere skal dog bli forferdet. Og hør, alle dere jordens land langt borte! Rust dere! Dere skal dog forferdes.
10 Legg opp råd! De skal dog gjøres til intet. Tal et ord! Det skal dog ikke skje. For med oss er Gud*. / {* Immanuel; JES 7, 7. 14; 8, 8.}
11 For så sa Herren til meg da hans hånd grep meg med makt, og han advarte meg mot å vandre på dette folks vei:
12 Dere skal ikke kalle alt det sammensvergelse som dette folk kaller sammensvergelse, og hva det frykter, skal dere ikke frykte og ikke reddes for.
13 Herren, hærskarenes Gud, ham skal dere holde hellig, og han skal være deres frykt, han skal være deres redsel.
14 Og han skal bli til en helligdom og til en snublesten og en anstøtsklippe for begge Israels hus, til en snare og et rep for Jerusalems innbyggere.
15 Og mange blant dem skal snuble, og de skal falle og skamslå seg, og de skal snares og fanges.
16 Bind vidnesbyrdet inn, forsegl ordet i mine disipler!
17 Jeg vil bie etter Herren, som nå skjuler sitt åsyn for Jakobs hus; jeg vil vente på ham.
18 Se, jeg og de barn Herren har gitt meg, er til tegn og forbilleder i Israel fra Herren, hærskarenes Gud, som bor på Sions berg.
19 Og når de sier til dere: Søk til dødningemanerne og sannsigerne, som hvisker og mumler, da skal dere svare: Skal ikke et folk søke til sin Gud? Skal en søke til de døde for de levende?
20 Til ordet og til vidnesbyrdet! - Dersom de ikke sier så, det folk som ingen morgenrøde* har, / {* JES 58, 8.}
21 da skal de dra gjennom landet hårdt plaget og hungrige, og når de hungrer, så blir de harme og forbanner sin konge og sin Gud. De skal vende sine øyne mot det høye,
22 og de skal se ned mot jorden, men se, det er trengsel og mørke, angstfullt mørke; de er støtt ut i natten.
