## Kapittel 21

1 Utsagn om Havørkenen*. Som stormvinder i ørkenen farer fram, kommer det fra ørkenen, fra det forferdelige land. / {* Babel, som skal bli til en stor øde myr; JES 21, 9. 14, 23.}
2 Et hårdt syn er meg kunngjort: Røveren røver og ødeleggeren ødelegger. Dra opp, Elam*! Treng på, Media! Hvert sukk gjør jeg ende på. / {* Persia; JES 22, 6.}
3 Derfor er mine lender fulle av smerte, veer har grepet meg, som den fødendes veer; jeg vrir meg så jeg ikke kan høre; jeg er forferdet så jeg ikke kan se.
4 Mitt sinn er forvirret, redsel har forferdet meg; kvelden, som var min lyst, har han* gjort til redsel for meg. / {* fienden.}
5 De dekker bordet, vakten våker, de spiser og drikker - opp, dere høvdinger, smør skjoldene!
6 For så sa Herren til meg: Gå og still vaktmannen ut! Det han ser, skal han melde.
7 Og ser han et tog av ryttere, par etter par, et tog av eseler, et tog av kameler, da skal han gi akt, gi nøye akt.
8 Da ropte han som en løve: Herre, på vakt står jeg alltid om dagen, og på min post er jeg stilt hver en natt;
9 men se der! Der kommer et tog av ridende menn, par av ryttere! - Og han tok til orde og sa: Falt, falt er Babel, og alle dets guders billeder har han* knust og kastet til jorden. / {* fienden. JER 51, 8. ÅPE 14, 8; 18, 2. 10.}
10 Du mitt knuste, mitt gjennomtreskede folk! Det jeg har hørt av Herren, hærskarenes Gud, Israels Gud, har jeg kunngjort for dere.
11 Utsagn om Duma*. Til meg roper de fra Se'ir: Vekter! Hvor langt er det på natten? Vekter! Hvor langt er det på natten? / {* d.e. dødsstillhet; slik kalles her Edom på grunn av den fullstendige ødeleggelse som skal ramme det.}
12 Vekteren svarer: Det kommer morgen, men også natt; vil dere spørre*, så spør - kom igjen! / {* senere.}
13 Utsagn mot Arabia. I skogen i Arabia skal dere overnatte, dere karavaner av dedanitter!
14 Ut til de tørste fører de vann; de som bor i Temas land, kommer de flyktende i møte med brød;
15 for de flykter for sverdet, for det dragne sverd og den spente bue og for krigens trykk.
16 For så har Herren sagt til meg: Om et år, slik som en dagarbeider regner året, skal det være forbi med all Kedars herlighet.
17 Og tallet på de buer som levnes Kedars helter, skal bli lite; for Herren, Israels Gud, har talt.
