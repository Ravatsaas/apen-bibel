## Kapittel 9

1 For det skal ikke alltid være mørke for det land hvor det nå er trengsel; tidligere førte han[^1] vanære over Sebulons land og over Naftalis land, men i fremtiden skal han føre ære over det, over veien ved havet, landet på andre siden av Jordan, hedningenes Galilea[^2].
2 Det folk som vandrer i mørket, skal se et stort lys; de som sitter i dødsskyggens land, over dem skal lyset stråle.
3 Du lar det bli tallrikt det folk som du får ikke gav stor glede; de gleder gleder seg for ditt åsyn, som en gleder seg om høsten, som en jubler når hærfang skiftes.
4 For dets tyngende åk og kjeppen til dets skulder, dets drivers stav, har du brutt i stykker, som på Midians dag;
5 for hver krigssko som er båret i slagtummelen, og hvert klæsplagg som er tilsølt med blod, skal brennes opp og bli til føde for ilden.
6 For et barn er oss født, en sønn er oss gitt, og herredømmet er på hans skulder, og han kalles under, rådgiver, veldig Gud, evig far, fredsfyrste.
7 Så skal herredømmet bli stort og freden bli uten ende over Davids trone og over hans kongerike; det skal bli støttet og oppholdt ved rett og rettferdighet, fra nå av og til evig tid; Herrens, hærskarenes Guds nidkjærhet skal gjøre dette.
8 Et ord har Herren sendt mot Jakob, og det skal slå ned i Israel.
9 Og hele folket skal fornemme det, Efra'im og Samarias innbyggere, som i stolthet og hjertets overmot sier:
10 Steiner av leire er falt, men med hugne steiner vil vi bygge opp igjen; morbærtrær er hugget ned, men sedertrær vil vi sette i stedet.
11 Derfor gir Herren Resins motstandere makt over det[^3], og han væbner dets fiender,
12 syrerne forfra og filistrene bakfra, og de spiser Israel med full munn. Men med alt dette vender hans vrede ikke tilbake, og enda er hans hånd rakt ut.
13 Men folket vender ikke om til ham som slår det, og Herren, hærskarenes Gud, søker de ikke.
14 Derfor avhugger Herren av Israel både hode og hale, både palmegren og siv, alt på en dag.
15 Eldste og aktet mann er hodet, og en profet som lærer løgn, er halen.
16 Og dette folks førere er forførere, og de av folket som lar seg føre, er fortapt.
17 Derfor gleder Herren seg ikke over dets unge menn, og over dets farløse og enker forbarmer han seg ikke; for de er alle sammen gudløse og gjør det onde, og hver munn taler dårskap. Men med alt dette vender hans vrede ikke tilbake, og enda er hans hånd rakt ut.
18 For ugudeligheten brenner som ild; den fortærer torn og tistel, og den tenner den tetteste skog, så den hvirvler høyt opp i røyk.
19 Ved Herrens, hærskarenes Guds vrede er landet satt i brann, og folket blir til føde for ilden; ingen sparer sin bror.
20 De biter til høyre og hungrer allikevel, de spiser til venstre og blir ikke mette; enhver spiser kjøttet av sin egen arm.
21 Manasse spiser Efra'im og Efra'im Manasse; begge tilsammen er de imot Juda. Men med alt dette vender hans vrede ikke tilbake, og enda er hans hånd rakt ut.

[^1]:  Herren.
[^2]:  Øvre Galilea, grenselandet mot hedningene. MTT 4, 15 fg.
[^3]:  Efra'im.
