## Kapittel 23

1 Utsagn om Tyrus. Jamre dere, dere Tarsis-skip! For det er ødelagt, så der ikke mere er hus, og dere ikke mere kan komme hjem; fra Kittims land blir det kunngjort for dem.
2 Bli stille, dere som bor på kysten som Sidons sjøfarende kjøpmenn oppfylte!
3 Av Sikors* sæd, av Nilens høst, som ble ført fram over det store hav, gjorde det** seg vinning, og det var et marked for folkene. / {* d.e. Nilen.} / {** Tyrus.}
4 Skam deg, Sidon! - For havet, havets festning sier: Jeg har ikke hatt fødselsveer, heller ikke født, heller ikke opfødd unge menn eller fostret jomfruer.
5 Når de får høre om dette i Egypt, skal de skjelve ved ryktet om Tyrus.
6 Far over til Tarsis, jamre dere, dere som bor på kysten!
7 Er dette deres jublende by, som ble til i fordums dager, hvis føtter bærer den bort til å bo som fremmed i det fjerne?
8 Hvem har besluttet dette mot Tyrus, mot henne som delte ut kroner, hun hvis kjøpmenn var fyrster, hvis kremmere var stormenn på jorden?
9 Herren, hærskarenes Gud, har besluttet det for å vanhellige all stolt prakt, for å vanære alle jordens store.
10 Bred deg ut over ditt land som strømmen*, du Tarsis' datter! Det er intet bånd mere. / {* d.e. Nilen.}
11 Han har rakt ut sin hånd over havet, han har fått kongeriker til å skjelve; Herren har befalt å ødelegge Kana'ans faste borger.
12 Han sa: Du skal ikke mere bli ved å juble, du voldtatte jomfru, Sidons datter! Bryt opp, dra over til Kittim! Heller ikke der skal du finne ro.
13 Se, kaldeernes land, dette folk som før i tiden ikke var til, de hvis land Assur har gjort til bolig for ørkenens dyr, de reiser sine beleiringstårn, omstyrter dets* palasser og gjør det til en grushaug. / {* Tyrus'.}
14 Jamre dere, dere Tarsis-skip! For ødelagt er deres faste borg.
15 På den tid skal Tyrus bli glemt i sytti år, så lenge som en konges dager; når sytti år er til ende, skal det gå Tyrus som det heter i visen om skjøgen:
16 Ta din citar, gå omkring i byen, du glemte skjøge! Spill det beste du kan, syng vise på vise, så folk kan komme deg i hu!
17 Når de sytti år er til ende, da skal Herren ta seg av Tyrus, og det skal igjen få ta imot horelønn, og det skal drive utukt med alle verdens riker over den vide jord.
18 Men dets vinning og dets horelønn skal være helliget til Herren, den skal ikke legges opp og ikke gjemmes; for de som bor for Herrens åsyn, skal få dets vinning og bruke den til å spise seg mette og klæ seg i prektige klær for.
