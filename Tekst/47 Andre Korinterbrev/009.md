## Kapittel 9

1 For om hjelpen til de hellige har jeg ikke nødig å skrive til dere;
2 jeg kjenner jo deres redebonhet, som jeg roser dere for hos makedonierne, idet jeg sier: Akaia har vært rede like fra ifjor; og deres nidkjærhet tilskyndte så mange.
3 Men jeg sender brødrene, for at ikke den ros vi har gitt dere, skal bli til intet i dette stykke, for at dere, som jeg har sagt, må være rede,
4 så vi, for ikke å si dere selv, ikke skal bli til skamme i denne tillit når det kommer makedoniere med meg og finner dere uferdige.
5 Derfor aktet jeg det nødvendig å tilskynde brødrene til å dra i forveien til dere og forut få i stand den gave dere før har lovt, at den må være ferdig som en velsignelse, og ikke som en karrig gave.
6 Men dette sier jeg: Den som karrig sår, skal karrig høste, og den som sår med velsignelser, skal høste med velsignelser.
7 Hver gi så som han setter seg fore i sitt hjerte, ikke med sorg eller av tvang! for Gud elsker en glad giver.
8 Og Gud er mektig til å gi dere all nåde i rikelig mål, for at dere alltid i alle ting kan ha alt det dere trenger til, og slik rikelig kan gjøre all god gjerning,
9 som skrevet er: Han strødde ut, han gav de fattige; hans rettferdighet blir til evig tid.
10 Og han som gir såmannen såkorn og brød til å ete, han skal og gi dere utsæd og øke den og gi vekst til fruktene av deres rettferdighet,
11 idet dere blir rike i alle ting til all oppriktig kjærlighet, som ved oss virker takksigelse til Gud.
12 For den hjelp som ydes ved denne tjeneste, råder ikke bare bot på de helliges trang, men bærer også rik frukt ved manges takksigelser til Gud,
13 idet de ved det hjertelag som denne hjelp viser, kommer til å prise Gud for deres lydighet til å bekjenne Kristi evangelium og for oppriktigheten i deres samfunn med dem og med alle,
14 idet også de med bønn for dere lenges etter dere på grunn av den Guds nåde som er så overvettes rik over dere.
15 Gud være takk for sin usigelige gave!
