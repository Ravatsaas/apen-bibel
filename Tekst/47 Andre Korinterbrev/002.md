## Kapittel 2

1 Men også for min egen skyld foresatte jeg meg at jeg ikke igjen ville komme til dere med sorg.
2 For hvis jeg gjør dere sorg, hvem er det da som gjør meg glad, uten den som jeg gjør sorg?
3 Og just i det øyemed skrev jeg, for at jeg ikke, når jeg kom, skulle få sorg av dem som jeg burde ha glede av, idet jeg har den tillit til dere alle at min glede er deres alles glede.
4 For med stor trengsel og angst i hjertet skrev jeg til dere under mange tårer, ikke for å gjøre dere sorg, men for at dere skulle kjenne den kjærlighet som jeg særlig har til dere.
5 Men er det noen som har voldt sorg, da er det ikke meg han har voldt sorg, men delvis - at jeg ikke skal være for hård - dere alle.
6 Det er nok for ham med den straff han har fått av de fleste,
7 så at dere derimot heller skal tilgi og trøste ham, for at han ikke skal gå til grunne i enda større sorg.
8 Derfor ber jeg dere å la kjærlighet råde mot ham.
9 For derfor var det også jeg skrev, for å få vite om dere holder prøve, om dere er lydige i alt.
10 Men den som dere tilgir noe, ham tilgir og jeg; for det jeg har tilgitt - om jeg har hatt noe å tilgi - det har jeg gjort for deres skyld, for Kristi åsyn, for at vi ikke skal dåres av Satan;
11 for ikke er vi uvitende om hans tanker.
12 Da jeg kom til Troas for Kristi evangeliums skyld, og en dør var åpnet for meg i Herren, hadde jeg ingen ro i min ånd, fordi jeg ikke fant Titus, min bror,
13 men jeg sa farvel til dem og dro videre til Makedonia.
14 Men Gud være takk, som alltid lar oss vinne seier i Kristus og ved oss åpenbarer sin kunnskaps duft på hvert sted!
15 For vi er en Kristi vellukt for Gud, blant dem som blir frelst, og blant dem som går fortapt,
16 for disse en duft av død til død, for hine en duft av liv til liv. Og hvem er vel duelig til dette?
17 For vi er ikke, som de mange, slike at vi forfalsker Guds ord til egen vinning; men som i renhet, ja som av Gud, taler vi for Guds åsyn i Kristus.
