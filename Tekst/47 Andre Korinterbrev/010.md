## Kapittel 10

1 Men jeg, Paulus, formaner dere ved Kristi saktmodighet og mildhet, jeg som for deres øyne er ydmyk iblant dere, men fraværende er djerv mot dere;
2 men jeg ber om at når jeg nå kommer, må jeg slippe for å være djerv med den frimodighet hvormed jeg akter å gå dristig fram mot somme folk som akter oss for slike som vandrer på kjødelig vis.
3 For om vi enn vandrer i kjødet, så strider vi dog ikke på kjødelig vis;
4 for våre stridsvåben er ikke kjødelige, men mektige for Gud til å omstyrte festnings-verker,
5 idet vi omstyrter tankebygninger og enhver høyde som reiser seg mot kunnskapen om Gud, og tar enhver tanke til fange under lydigheten mot Kristus,
6 og er klare til å straffe all ulydighet, når lydigheten deres først har blitt fullkommen.
7 Dere ser bare på det utvendige! Om noen vet med seg selv at han hører Kristus til, la han erkjenne igjen for seg selv at slik som han hører Kristus til, så gjør også vi det.
8 For selv om jeg gjerne vil rose meg mer av autoriteten vår, som Herren har gitt oss til å bygge dere opp og ikke til å bryte ned, så ønsker jeg ikke å bli til skamme,
9 for at jeg ikke skal synes slik som å ville skremme dere med mine brev.
10 For brevene, sier de, er myndige og djerve; men det legemlige nærvær er skrøpelig, og hans tale aktes for intet.
11 Den som taler så, han må tenke seg det at slik som vi fraværende er i ord i våre brev, slik er vi og nærværende i gjerning.
12 For vi tør ikke regne oss iblant eller ligne oss med visse folk som gir seg selv skussmål; men når disse måler seg med seg selv og ligner seg med seg selv, så mangler de forstand;
13 vi derimot vil ikke rose oss over all måte, men etter målet av det område Gud har tildelt oss som mål: at vi skulle nå fram like til dere.
14 For vi strekker oss ikke ut over vårt mål, som om vi ikke var nådd fram til dere - vi er jo kommet like til dere med Kristi evangelium -
15 idet vi ikke roser oss over all måte, av andres arbeide, men har det håp at deres tro vil vokse, og vi slik bli overvettes store iblant dere etter vårt mål,
16 så vi kan føre evangeliet fram til de land som ligger på andre siden av dere, og ikke innenfor andres område rose oss av det som alt er virket.
17 Men den som roser seg, rose seg i Herren!
18 for ikke den som gir seg selv skussmål, holder prøve, men den som Herren gir skussmål.
