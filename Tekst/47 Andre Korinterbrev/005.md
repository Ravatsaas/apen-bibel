## Kapittel 5

1 For vi vet at om vårt legemes jordiske hus nedbrytes, så har vi en bygning av Gud, et hus som ikke er gjort med hender, evig i himlene.
2 For også mens vi er her til huse, sukker vi, fordi vi lenges etter å overkles med vår bolig fra himmelen,
3 så sant vi skal bli funnet ikledd, ikke nakne.
4 For vi som er i denne hytte, sukker under byrden, fordi vi ikke vil avkles, men overkles, for at det dødelige kan bli opslukt av livet.
5 Men den som har satt oss i stand just til dette, er Gud, han som og har gitt oss Ånden til pant.
6 Derfor er vi alltid frimodige og vet at så lenge vi er hjemme i legemet, er vi borte fra Herren;
7 for vi vandrer i tro, ikke i beskuelse;
8 vi er altså frimodige, og vil heller være borte fra legemet og være hjemme hos Herren.
9 Derfor setter vi og vår ære i, enten vi er hjemme eller borte, å tekkes ham.
10 For vi skal alle åpenbares for Kristi domstol, for at enhver kan få igjen det som er skjedd ved legemet, etter det som han har gjort, enten godt eller ondt.
11 Da vi altså kjenner frykten for Herren, søker vi å vinne mennesker, men for Gud er vi åpenbare; jeg håper og å være åpenbar for deres samvittigheter.
12 Vi gir oss nå ikke igjen skussmål for dere; men vi gir dere leilighet til å rose dere av oss, for at dere kan ha noe å sette imot dem som roser seg av det de er i det utvortes og ikke i hjertet.
13 For om vi er fra oss selv, da er det for Gud, og om vi er ved sans og samling, da er det for dere.
14 For Kristi kjærlighet tvinger oss,
15 idet vi har opgjort dette med oss selv at én er død for alle, derfor er de alle død; og han døde for alle, for at de som lever, ikke lenger skal leve for seg selv, men for ham som er død og opstanden for dem.
16 Derfor kjenner vi fra nå av ikke noen etter kjødet; har vi og kjent Kristus etter kjødet, så kjenner vi ham dog nå ikke lenger slik.
17 Derfor, dersom noen er i Kristus, da er han en ny skapning; det gamle er forganget, se, alt er blitt nytt!
18 Men alt dette er av Gud, som forlikte oss med seg selv ved Kristus og gav oss forlikelsens tjeneste,
19 fordi Gud i Kristus forlikte verden med seg selv, så han ikke tilregner dem deres overtredelser og har nedlagt i oss ordet om forlikelsen.
20 Så er vi da sendebud i Kristi sted, som om Gud selv formante ved oss; vi ber i Kristi sted: La dere forlike med Gud!
21 Ham som ikke visste av synd, har han gjort til synd for oss, for at vi i ham skal bli rettferdige for Gud.
