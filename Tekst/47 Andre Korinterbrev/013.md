## Kapittel 13

1 Det er nå tredje gang jeg kommer til dere. Ved to og tre vidners ord skal hver sak stå fast.
2 Når jeg var hos dere for andre gang sa jeg dette til de som har syndet. Nå sier jeg det igjen i mitt fravær, til dem og alle dere andre; at når jeg kommer tilbake vil jeg ikke vise skånsel -
3 siden dere krever et bevis på at Kristus taler i meg, han som ikke er skrøpelig hos dere, men er sterk iblant dere;
4 for ble han enn korsfestet i skrøpelighet, så lever han dog i Guds kraft; for også vi er skrøpelige i ham; men vi skal leve med ham i Guds kraft hos dere.
5 Ransak dere selv om dere er i troen; prøv dere selv! Eller kjenner dere ikke dere selv at Kristus Jesus er i dere? det måtte da være at dere ikke holder prøve.
6 Men jeg håper at dere skal få kjenne at vi ikke er de som ikke holder prøve.
7 Dog beder vi til Gud at dere ikke må gjøre noe ondt, ikke for at vi skal vise oss å holde prøve, men for at dere må gjøre det gode, vi derimot være som de som ikke holder prøve;
8 for vi makter ikke noe mot sannheten, men bare for sannheten.
9 For vi gleder oss når vi er skrøpelige, dere derimot sterke; dette beder vi og om, at dere må bli fullkomne.
10 Derfor skriver jeg dette i mitt fravær, for at jeg ikke under mitt nærvær skal fare strengt fram etter den autoriteten som Herren har gitt meg for å bygge opp, ikke for å bryte ned.
11 For øvrig, brødre, gled dere, bli fullkomne, la dere formane, ha ett sinn, hold fred med hverandre, så skal kjærlighetens og fredens Gud være med dere.
12 Hils hverandre med et hellig kyss! Alle de hellige hilser dere.
13 Den Herre Jesu Kristi nåde og Guds kjærlighet og den Hellige Ånds samfunn være med dere alle!
