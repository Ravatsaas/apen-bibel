## Kapittel 11

1 Gid dere ville tåle litt dårskap av meg! Dog, dere skal tåle meg.
2 For jeg er nidkjær for dere med Guds nidkjærhet; jeg trolovet dere jo med én mann, for å fremstille en ren jomfru for Kristus;
3 men jeg frykter for at slik som slangen dåret Eva med sin list, slik skal også deres tanker forderves og vendes bort fra den enfoldige troskap mot Kristus.
4 For om det kommer en til dere og forkynner en annen Jesus, som vi ikke har forkynt, eller dere får en annen ånd, som dere ikke før har fått, eller et annet evangelium, som dere ikke før har mottatt, da vil dere gjerne tåle det!
5 For jeg mener at jeg ikke i noe stykke står tilbake for de såre store apostler;
6 men er jeg enn ulærd i tale, så er jeg det dog ikke i kunnskap; tvert imot har vi alltid lagt den for dagen for dere i alle stykker.
7 Eller gjorde jeg synd da jeg ydmyket meg selv for at dere skulle ophøyes, idet jeg uten vederlag forkynte dere Guds evangelium?
8 Andre menigheter skattla jeg, idet jeg tok lønn av dem for å tjene dere, og da jeg var hos dere og kom i trang, falt jeg ikke noen til byrde;
9 for det jeg manglet, det utfylte brødrene som kom fra Makedonia, og i alle måter har jeg holdt meg og vil holde meg fra å falle dere til byrde.
10 Så sant Kristi sannhet er i meg: Denne ros skal ikke frarøves meg i Akaias bygder!
11 Hvorfor? fordi jeg ikke elsker dere? Det vet Gud!
12 men det jeg gjør, vil jeg og heretter gjøre for å avskjære dem leiligheten som søker en leilighet, for at de skal finnes like med oss i det som de roser seg av.
13 For disse er falske apostler, svikefulle arbeidere, som skaper seg om til apostler for Kristus.
14 Og det er intet under; for Satan selv skaper seg om til en lysets engel;
15 derfor er det ikke noe stort om og hans tjenere skaper seg om til rettferdighets tjenere; men deres ende skal være etter deres gjerninger.
16 Igjen sier jeg: Ingen akte meg for en dåre! men selv om så er, da ta imot meg, om enn som en dåre, for at også jeg kan få rose meg litt!
17 Det jeg her taler, det taler jeg ikke etter Herrens vilje, men som i dårskap, idet jeg roser meg så tillitsfullt.
18 Ettersom mange roser seg på kjødelig vis, vil jeg og rose meg.
19 For dere tåler jo gjerne dårene, dere som er så kloke;
20 Dere tåler det jo om noen gjør dere til slaver, om noen opeter dere, om noen fanger dere, om noen ophøyer seg over dere, om noen slår dere i ansiktet!
21 Med skam sier jeg det, fordi vi har vært svake; men det som noen gjør seg stor av - jeg taler i dårskap - det gjør også jeg meg stor av.
22 Er de hebreere? Jeg og. Er de israelitter? Jeg og. Er de Abrahams ætt? Jeg og.
23 Er de Kristi tjenere? Jeg taler i vanvidd: Jeg er det mere; jeg har arbeidet mere, fått flere slag, vært flere ganger i fengsel, ofte i dødsfare.
24 Av jødene har jeg fem ganger fått førti slag på ett nær;
25 tre ganger ble jeg hudstrøket, én gang stenet, tre ganger led jeg skipbrudd, et døgn har jeg vært i dypet.
26 Ofte har jeg vært på reiser, i farer i elver, i farer blant røvere, i farer fra mitt folk, i farer fra hedninger, i farer i by, i farer i ørken, i farer på hav, i farer blant falske brødre,
27 i strev og strev, ofte i nattevåk, i hunger og tørst, ofte i faste, i kulde og nakenhet.
28 Foruten alt annet har jeg enda det daglige overløp, omsorgen for alle menighetene.
29 Hvem er skrøpelig uten at og jeg blir skrøpelig? hvem voldes anstøt uten at det brenner i meg?
30 Må jeg endelig rose meg, da vil jeg rose meg av det som hører min skrøpelighet til.
31 Gud og vår Herre Jesu Kristi Far, han som er velsignet i evighet, vet at jeg ikke lyver!
32 I Damaskus holdt kong Aretas' landshøvding vakt om damaskenernes by for å gripe meg,
33 og gjennom en glugge på muren ble jeg firt ned i en kurv og slapp bort av hans hender.
