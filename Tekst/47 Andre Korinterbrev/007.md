## Kapittel 7

1 Ettersom vi da har disse løfter, mine elskede, så la oss rense oss fra all urenhet på kjød og ånd og fullende vår helliggjørelse i Guds frykt! / [2KO 7, 1 er i trykte bøker plassert på slutten av kapittel 6.]
2 Gi oss rom! Ingen har vi gjort urett, ingen har vi ødelagt, ingen har vi gått for nær.
3 Dette sier jeg ikke for å fordømme dere; jeg har jo før sagt at dere er i våre hjerter for å dø med oss og leve med oss.
4 Jeg har stor tiltro til dere; jeg roser meg storlig av dere; jeg er full av trøst, jeg er overvettes rik på glede under all vår trengsel.
5 For heller ikke da vi kom til Makedonia, hadde vårt kjød noen ro, men vi trengtes på alle måter: utenfor oss var strid, inneni oss frykt;
6 men Gud, som trøster de nedbøyede, han trøstet oss ved Titus' komme,
7 dog ikke bare ved hans komme, men og ved den trøst hvormed han var blitt trøstet over dere, idet han meldte oss deres lengsel, deres klage, deres nidkjærhet for meg, så at jeg ble enda gladere.
8 For om jeg enn bedrøvet dere ved mitt brev, så angrer jeg det ikke; om jeg enn før angret det - jeg ser jo at hint brev bedrøvet dere, om enn bare for en stund -
9 så gleder jeg meg nå, ikke over at dere ble bedrøvet, men over at dere ble bedrøvet til omvendelse; for dere ble bedrøvet etter Guds sinn, for at dere ikke skulle lide noen skade ved oss.
10 For bedrøvelsen etter Guds sinn virker omvendelse til frelse, som ingen angrer; men verdens bedrøvelse virker død.
11 For se, just dette at dere ble bedrøvet etter Guds sinn, hvilken iver det virket hos dere, ja forsvar, ja harme, ja frykt, ja lengsel, ja nidkjærhet, ja straff! I alt viste dere dere å være rene i den sak.
12 Derfor, om jeg enn skrev til dere, så var det ikke for hans skyld som gjorde uretten, heller ikke for hans skyld som uretten ble gjort imot, men for at deres iver for oss kunne bli åpenbaret hos dere for Guds åsyn.
13 Derfor er vi blitt trøstet. Og til vår trøst kom enda den langt større glede over Titus' glede; for hans ånd er blitt fornyet av dere alle.
14 For om jeg til ham har uttalt noen ros over dere, så er jeg ikke blitt til skamme; men slik som vi i alt har talt sannhet til dere, så er og vår ros for Titus blitt sannhet,
15 og hans kjærlighet til dere er enn sterkere når han kommer deres alles lydighet i hu, hvordan dere tok imot ham med frykt og beven.
16 Jeg gleder meg over at jeg i alt kan lite på dere.
