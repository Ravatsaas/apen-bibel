## Kapittel 6

1 Men som medarbeidere formaner vi dere også at dere ikke forgjeves må ta imot Guds nåde.
2 Han sier jo: På den tid som behaget meg, bønnhørte jeg deg, og på frelsens dag kom jeg deg til hjelp. Se, nå er en velbehagelig tid, se, nå er frelsens dag!
3 Og vi gir ikke i noe stykke noe anstøt, for at ikke tjenesten skal bli lastet,
4 men viser oss i alt som Guds tjenere: ved stort tålmod i trengsler, i nød, i angst,
5 under slag, i fengsler, i opprør, i strengt arbeid, i nattevåk, i faste;
6 ved renhet, ved skjønnsomhet, ved langmodighet, ved godhet, ved den Hellige Ånd, ved uskrømtet kjærlighet,
7 ved sannhets ord, ved Guds kraft, ved rettferds våben på høyre og venstre side;
8 i ære og vanære, med ondt rykte og godt rykte, som forførere og dog sanndrue,
9 som ukjente og dog velkjente; som de som dør, og se, vi lever, som de som refses og dog ikke ihjelslåes,
10 som bedrøvede, men alltid glade, som fattige, som dog gjør mange rike, som de som intet har og dog eier alt.
11 Vår munn er åpnet mot dere, dere korintiere, vårt hjerte har utvidet seg.
12 Dere har ikke trangt rom hos oss, men det er trangt i deres hjerte.
13 Men like for like - jeg taler som til barn - utvid også dere deres hjerter!
14 Dra ikke i fremmed åk med vantro! for hva samlag har rettferd med urett, eller hva samfunn har lys med mørke?
15 Og hva samklang er det mellom Kristus og Belial, eller hva lodd og del har en troende med en vantro?
16 Og hva enighet er det mellom Guds tempel og avguder? Vi er jo den levende Guds tempel, som Gud har sagt: Jeg vil bo iblant dem og ferdes iblant dem, og jeg vil være deres Gud, og de skal være mitt folk.
17 Derfor, gå ut fra dem og skill dere fra dem, sier Herren, og rør ikke ved urent, så skal jeg ta imot dere,
18 og jeg vil være dere en far, og dere skal være meg sønner og døtre, sier Herren, den Allmektige.
