## Kapittel 3

1 Og skriv til engelen for menigheten i Sardes: Dette sier han som har de syv Guds ånder og de syv stjerner: Jeg vet om dine gjerninger, at du har navn av at du lever, og du er død.
2 Bli våken, og styrk det annet, som var på vei til å dø! for jeg har ikke funnet dine gjerninger fullkomne for min Gud.
3 Kom derfor i hu hvordan du har lært og hørt, og ta vare på det og omvend deg! Dersom du da ikke våker, skal jeg komme som en tyv, og du skal ikke vite hva stund jeg kommer over deg.
4 Dog har du noen få navn i Sardes som ikke har smittet sine klær, og de skal gå med meg i hvite klær; for de er det verd.
5 Den som seirer, han skal slik bli kledd i hvite klær, og jeg vil ikke utslette hans navn av livsens bok, og jeg vil kjennes ved hans navn for min Far og for hans engler.
6 Den som har øre, han høre hva Ånden sier til menighetene!
7 Og skriv til engelen for menigheten i Filadelfia: Dette sier den Hellige, den Sanndrue, han som har Davids nøkkel, han som lukker opp, og ingen lukker til, og lukker til, og ingen lukker opp:
8 Jeg vet om dine gjerninger; se, jeg har satt foran deg en åpnet dør, og ingen kan lukke den til; for du har liten styrke, og har dog tatt vare på mitt ord og ikke fornektet mitt navn.
9 Se, jeg lar noen av Satans synagoge komme, av dem som sier de er jøder, og ikke er det, men lyver. Se, jeg vil gjøre så at de skal komme og falle ned for dine føtter og kjenne at jeg har elsket deg.
10 Fordi du har tatt vare på mitt ord om tålmodighet, vil jeg og fri deg ut fra den prøvelsens stund som skal komme over hele jorderike, for å prøve dem som bor på jorden.
11 Jeg kommer snart. Hold fast på det du har, for at ingen skal ta din krone!
12 Den som seirer, ham vil jeg gjøre til en støtte i min Guds tempel, og han skal aldri mere gå ut derfra, og jeg vil skrive på ham min Guds navn og navnet på min Guds stad, det nye Jerusalem, det som kommer ned fra himmelen fra min Gud, og mitt navn, det nye.
13 Den som har øre, han høre hva Ånden sier til menighetene!
14 Og skriv til engelen for menigheten i Laodikea: Dette sier han som er amen, det troverdige og sanndrue vidne, ophavet til Guds skapning:
15 Jeg vet om dine gjerninger, at du hverken er kold eller varm; gid du var kold eller varm!
16 Derfor, da du er lunken, og hverken kold eller varm, vil jeg utspy deg av min munn.
17 Fordi du sier: Jeg er rik og har overflod og fattes intet, og du vet ikke at du er ussel og ynkelig og fattig og blind og naken,
18 så råder jeg deg at du kjøper av meg gull, glødet i ild, for at du kan bli rik, og hvite klær, for at du kan klæ deg i dem og din nakenhets skam ikke skal bli åpenbaret, og øyensalve til å salve dine øyne med, for at du kan se!
19 Alle dem jeg elsker, dem refser og tukter jeg; vær derfor nidkjær og omvend deg!
20 Se, jeg står for døren og banker; om noen hører min røst og åpner døren, da vil jeg gå inn til ham og holde nattverd med ham, og han med meg.
21 Den som seirer, ham vil jeg gi å sitte med meg på min trone, slik som jeg og har seiret og satt meg med min Far på hans trone.
22 Den som har øre, han høre hva Ånden sier til menighetene!
