## Kapittel 22

1 Og han viste meg en elv med livsens vann, som rant, klar som krystall, ut fra Guds og Lammets trone.
2 Mellom stadens gate og elven, på begge sider, sto livsens tre, som bar frukt tolv ganger og gav sin frukt hver måned; og bladene på treet var til legedom for folkene.
3 Og ingen forbannelse skal være mere, og Guds og Lammets trone skal være i den, og hans tjenere skal tjene ham,
4 og de skal se hans åsyn, og hans navn skal være på deres panner.
5 Og natt skal ikke være mere, og de trenger ikke lys av lampe og lys av sol, for Gud Herren skal lyse over dem; og de skal regjere i all evighet.
6 Og han sa til meg: Disse ord er troverdige og sanne, og Herren, den Gud som utdeler sin Ånd til profetene, har sendt ut sin engel for å vise sine tjenere det som snart skal skje.
7 Og se, jeg kommer snart. Salig er den som tar vare på de profetiske ord i denne bok.
8 Og jeg, Johannes, er den som så og hørte dette; og da jeg hadde hørt og sett, falt jeg ned for å tilbe for den engels føtter som viste meg dette.
9 Og han sier til meg: Var deg for det! jeg er din og dine brødre profetenes medtjener og deres som tar vare på ordene i denne bok. Gud skal du tilbe!
10 Og han sier til meg: Du skal ikke sette segl for de profetiske ord i denne bok; for tiden er nær.
11 La den som gjør urett, fremdeles gjøre urett, og den urene fremdeles bli uren, og den rettferdige fremdeles gjøre rettferdighet, og den hellige fremdeles bli helliggjort!
12 Se, jeg kommer snart, og min lønn er med meg, til å gi enhver igjen etter som hans gjerning er.
13 Jeg er Alfa og Omega, begynnelsen og enden, den første og den siste.
14 Salige er de som vasker sine kjortler, så de må få rett til livsens tre og gjennom portene komme inn i staden.
15 Men utenfor er hundene og trollmennene og horkarlene og manndraperne og avgudsdyrkerne og enhver som elsker og taler løgn.
16 Jeg, Jesus, har sendt min engel for å vitne dette for dere om menighetene; jeg er Davids rotskudd og slekt, den klare morgenstjerne.
17 Og Ånden og bruden sier: Kom! og den som hører det, si: Kom! og den som tørster, han komme, og den som vil, han ta livsens vann uforskyldt!
18 Jeg vitner for enhver som hører de profetiske ord i denne bok: Dersom noen legger noe til dette, da skal Gud legge på ham de plager som er skrevet i denne bok;
19 og dersom noen tar noe bort fra ordene i denne profetiske bok, da skal Gud ta bort hans del fra livsens tre og fra den hellige stad, som det er skrevet om i denne bok.
