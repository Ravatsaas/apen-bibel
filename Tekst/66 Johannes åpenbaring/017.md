## Kapittel 17

1 Og en av de syv engler som hadde de syv skåler, kom og talte med meg og sa: Kom, jeg vil vise deg dommen over den store skjøge, som sitter over de mange vann,
2 som kongene på jorden drev hor med, og de som bor på jorden, ble drukne av hennes horelevnets vin.
3 Og han førte meg i ånden ut i ørkenen, og jeg så en kvinne sitte på et skarlagenrødt dyr, som var fullt av bespottelses-navn og hadde syv hoder og ti horn.
4 Og kvinnen var kledd i purpur og skarlagen og lyste av gull og edelsteiner og perler; hun hadde et gullbeger i sin hånd, fullt av styggheter og av hennes horelevnets urenheter,
5 og på hennes panne var skrevet et navn, en hemmelighet: Babylon, den store, mor til skjøgene og til stygghetene på jorden.
6 Og jeg så kvinnen drukken av de helliges blod og av Jesu vitners blod, og jeg undret meg storlig da jeg så henne.
7 Og engelen sa til meg: Hvorfor undret du deg? Jeg vil si deg hemmeligheten med kvinnen og med dyret som bærer henne, og som har de syv hoder og de ti horn.
8 Det dyr du så, var og er ikke, og det skal stige opp av avgrunnen og fare bort til undergang; og de som bor på jorden, de hvis navn ikke, fra verdens grunnvoll ble lagt, er skrevet i livsens bok, skal undre seg når de ser at dyret var og ikke er og skal komme igjen.
9 Her gjelder det vett som har visdom. De syv hoder er syv fjell, som kvinnen sitter på,
10 og de er syv konger; de fem er falt, den ene er til, den annen er enda ikke kommet; og når han kommer, skal han bare holde seg en kort tid.
11 Og dyret som var og ikke er, er selv den åttende, og er tillike en av de syv, og farer bort til undergang.
12 Og de ti horn som du så, er ti konger som enda ikke har fått rike, men de får makt som konger én time sammen med dyret.
13 Disse har én tanke, og sin kraft og sin makt gir de til dyret.
14 Disse skal stride mot Lammet, og Lammet skal seire over dem, fordi det er herrers herre og kongers konge, og de som er med det, de kalte og utvalgte og trofaste.
15 Og han sier til meg: De vann som du så, hvor skjøgen sitter, er folk og skarer og slekter og tunger.
16 Og de ti horn som du så, og dyret, disse skal hate skjøgen og gjøre henne øde og naken, og hennes kjøtt skal de spise, og henne selv skal de brenne opp med ild.
17 For Gud gav dem i hjertet å fullføre hans tanke, og å fullføre én og samme tanke, og å gi dyret sitt rike, inntil Guds ord er blitt fullbyrdet.
18 Og kvinnen som du så, er den store by som har kongedømme over kongene på jorden.
