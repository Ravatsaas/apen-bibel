## Kapittel 10

1 Og jeg så en annen veldig engel komme ned fra himmelen, kledd i en sky, og regnbuen var over hans hode, og hans åsyn var som solen, og hans føtter som ildstøtter;
2 og han hadde i sin hånd en liten åpnet bok, og han satte sin høyre fot på havet og den venstre på jorden,
3 og ropte med høy røst, som en løve brøler, og da han hadde ropt, talte de syv tordener med sine røster.
4 Og da de syv tordener hadde talt, ville jeg til å skrive; og jeg hørte en røst fra himmelen si: Sett segl for det som de syv tordener talte, og skriv det ikke!
5 Og engelen som jeg så sto på havet og på jorden, løftet sin høyre hånd opp mot himmelen
6 og svor ved ham som lever i all evighet, han som skapte himmelen og det som er i den, og jorden og det som er på den, og havet og det som er i det, at det ikke skal være mere tid,
7 men i de dager da den syvende engels røst blir hørt, når han skal blåse i basunen, da skal Guds hemmelighet være fullbyrdet, slik som han forkynte for sine tjenere profetene.
8 Og stemmen som jeg hadde hørt fra himmelen, hørte jeg igjen snakke til meg og si: Gå og ta den lille åpnede bok i den engels hånd som står på havet og på jorden!
9 Og jeg gikk bort til engelen og sa til ham at han skulle gi meg den lille bok. Og han sier til meg: Ta og et den! og den skal svi i din buk, men i din munn skal den være søt som honning.
10 Og jeg tok den lille bok av engelens hånd og spiste den; og i min munn var den søt som honning; og da jeg hadde ett den, svidde det i min buk.
11 Og de sier til meg: Du skal fremdeles spå om mange folk og slekter og tunger og konger.
