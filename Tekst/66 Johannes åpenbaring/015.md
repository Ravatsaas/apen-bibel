## Kapittel 15

1 Og jeg så et annet tegn i himmelen, stort og underfullt: syv engler som hadde de syv siste plager; for med dem er Guds vrede fullendt.
2 Og jeg så slik som et glasshav blandet med ild; og dem som hadde seiret over dyret og dets billede og dets navns tall, så jeg stå ved glasshavet med Guds harper i hånd;
3 og de sang Moses', Guds tjeners sang og Lammets sang og sa: Store og underfulle er dine gjerninger, Herre Gud, du allmektige! rettferdige og sanne er dine veier, du folkenes konge!
4 Hvem skulle ikke frykte, Herre, og ære ditt navn? Du alene er hellig, og alle folkene skal komme og tilbe for ditt åsyn, fordi dine rettferdige dommer er blitt åpenbart.
5 Og deretter så jeg, og templet med vitnesbyrdets telt i himmelen ble åpnet,
6 og de syv engler som hadde de syv plager, kom ut av templet, kledd i rent og skinnende lin og ombundet om brystet med gullbelter.
7 Og et av de fire livsvesener gav de syv engler syv gullskåler fylt med Guds vrede, hans som lever i all evighet.
8 Og templet ble fylt med røyk av Guds herlighet og av hans makt; og ingen kunne gå inn i templet før de syv englers syv plager var fullendt.
