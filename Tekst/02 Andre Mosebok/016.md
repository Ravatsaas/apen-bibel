## Kapittel 16

1 Så brøt de opp fra Elim, og den femtende dag i den annen måned etter at de hadde draget ut av Egypt, kom hele Israels barns menighet til ørkenen Sin, som ligger mellom Elim og Sinai.
2 Og hele Israels barns menighet knurret mot Moses og Aron i ørkenen.
3 Og Israels barn sa til dem: Å, om vi var død for Herrens hånd i Egypt da vi satt ved kjøttgrytene, og da vi spiste brød til vi ble mette! For dere har ført oss hit ut i ørkenen for å la hele denne store folkeskare dø av hunger.
4 Da sa Herren til Moses: Se, jeg vil la regne ned brød fra himmelen til dere, og folket skal gå ut og sanke for hver dag det de trenger; slik vil jeg prøve dem, om de vil følge min lov eller ikke.
5 Og på den sjette dag skal de lage til det som de har hatt med hjem, og det skal være dobbelt så meget som det de ellers sanker for hver dag.
6 Og Moses og Aron sa til alle Israels barn: Iaften skal dere kjenne at det er Herren som har ført dere ut av Egypt,
7 og imorgen skal dere få se Herrens herlighet, fordi han har hørt hvordan dere knurrer mot ham; for hva er vi, at dere knurrer mot oss?
8 Så sa Moses: Dere skal få se det når Herren iaften gir dere kjøtt å spise og imorgen brød, så dere blir mette; for Herren har hørt hvordan dere knurrer og murrer mot ham; for hva er vel vi? Det er ikke mot oss dere knurrer, men mot Herren.
9 Og Moses sa til Aron: Si til hele Israels barns menighet: Kom fram for Herrens åsyn; for han har hørt hvordan dere knurrer.
10 Da så Aron talte til hele Israels barns menighet, vendte de seg mot ørkenen, og se, Herrens herlighet åpenbarte seg i skyen.
11 Og Herren talte til Moses og sa:
12 Jeg har hørt hvordan Israels barn knurrer; tal til dem og si: Imellem de to aftenstunder* skal dere få kjøtt å spise, og imorgen skal dere mettes med brød, og dere skal kjenne at jeg er Herren deres Gud. / {* se 2MO 12, 6.}
13 Da det nå ble kveld, kom det vaktler og dekket leiren, og om morgenen var det et lag av dugg rundt omkring leiren.
14 Og da duggen gikk bort, se, da lå det utover ørkenen noe fint, kornet, fint som rim på jorden.
15 Da Israels barn så det, sa de til hverandre: Hva er det? for de visste ikke hva det var. Da sa Moses til dem: Det er det brød Herren har gitt dere å spise.
16 Slik har Herren befalt: Sank av det etter som enhver trenger, en omer til manns etter tallet på deres husfolk; enhver skal ta for dem som er i hans telt.
17 Og Israels barn gjorde slik, og de sanket, den ene meget, den andre lite.
18 Og da de målte det med omeren, hadde den som hadde sanket meget, intet tilovers, og den som hadde sanket lite, fattedes intet; enhver hadde sanket etter som han trengte.
19 Og Moses sa til dem: Ingen skal levne noe av det til om morgenen.
20 Men de lød ikke Moses, for noen levnet noe av det til om morgenen; da vokste det makk i det, og det luktet ille. Og Moses ble vred på dem.
21 Siden sanket de det hver morgen etter som enhver trengte; men når solen brant hett, smeltet det.
22 På den sjette dag sanket de dobbelt så meget brød, to omer for hver; og alle menighetens høvdinger kom og meldte det til Moses.
23 Da sa han til dem: Det er det Herren har sagt. Imorgen er det sabbat, hellig sabbat for Herren; bak nå det dere vil bake, og kok det dere vil koke, men alt det som blir tilovers, skal dere legge til side og gjemme til imorgen!
24 Så lot de det ligge til om morgenen, slik som Moses hadde befalt; og det luktet ikke, heller ikke var det makk i det.
25 Da sa Moses: Et det idag. For idag er det sabbat for Herren; idag finner dere ikke noe på marken.
26 I seks dager skal dere sanke det; men på den syvende dag er det sabbat, da skal det ikke være å finne.
27 Allikevel gikk noen av folket ut den syvende dag for å sanke; men de fant intet.
28 Da sa Herren til Moses: Hvor lenge vil dere være gjenstridige og ikke holde mine bud og mine lover?
29 Kom i hu at Herren har gitt dere sabbaten; derfor gir han dere på den sjette dag brød for to dager; bli hjemme enhver hos seg, ingen gå hjemmefra på den syvende dag!
30 Så hvilte folket på den syvende dag.
31 Og israelittene kalte det manna*; det lignet korianderfrø, det var hvitt, og det smakte som honningkake. / {* hebr. man, d.e. hva er det?.}
32 Og Moses sa: Slik har Herren befalt: Fyll en omer av det og gjem det for deres etterkommere, så de kan se det brød jeg gav dere å spise i ørkenen da jeg førte dere ut av Egypt.
33 Så sa Moses til Aron: Ta en krukke og legg i den en full omer manna, og sett den ned for Herrens åsyn til å gjemmes for deres etterkommere!
34 Som Herren hadde befalt Moses, slik satte Aron den ned foran vidnesbyrdet* til å gjemmes. / {* lovens tavler.}
35 Og Israels barn spiste manna i førti år, inntil de kom til bygget land; de spiste manna helt til de kom til grensen av Kana'ans land.
36 En omer er tiendedelen av en efa.
