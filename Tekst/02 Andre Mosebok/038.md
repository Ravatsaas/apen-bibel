## Kapittel 38

1 Så gjorde han brennoffer-alteret av akasietre, fem alen langt og fem alen bredt, firkantet, og tre alen høyt.
2 Og han gjorde et horn på hvert av dets fire hjørner, og hornene var i ett med alteret; og han kledde det med kobber.
3 Deretter gjorde han alle de redskaper som hørte til alteret, bøttene og ildskuffene og skålene til å sprenge blod med, kjøttgaflene og fyrfatene; alle disse redskaper gjorde han av kobber.
4 Til alteret gjorde han et gitter, et nettverk av kobber, og han satte det under dets avsats nedentil, så det rakk til midt på alteret.
5 Og han støpte fire ringer til de fire hjørner av kobber-gitteret til å stikke stengene i.
6 Stengene gjorde han av akasietre og kledde dem med kobber.
7 Og han stakk stengene inn i ringene på alterets sider, så det kunne bæres på dem; alteret gjorde han av bord, så det var hult.
8 Siden gjorde han karet og dets fotstykke av kobber og brukte dertil speil* som tilhørte de kvinner som gjorde tjeneste ved inngangen til sammenkomstens telt. / {* kobberspeil.}
9 Så gjorde han forgården: På den side som vendte mot syd, gjorde han omhengene til forgården av fint, tvunnet lingarn, hundre alen lange,
10 de tyve stolper dertil og de tyve fotstykker til dem av kobber og hakene på stolpene og stengene til dem av sølv.
11 På den nordre side gjorde han også omheng, hundre alen lange, de tyve stolper dertil og de tyve fotstykker til dem av kobber og hakene på stolpene og stengene til dem av sølv.
12 På den vestre side gjorde han omheng på femti alen, de ti stolper dertil og de ti fotstykker til dem, hakene på stolpene og stengene til dem av sølv.
13 Og på forsiden, mot øst, gjorde han også omheng på femti alen,
14 femten alen på den ene kant, de tre stolper dertil og de tre fotstykker til dem,
15 og femten alen på den andre kant, de tre stolper dertil og de tre fotstykker til dem, så det ble likt på begge sider av forgårdens port.
16 Alle forgårdens omheng helt rundt var av fint, tvunnet lingarn.
17 Fotstykkene til stolpene var av kobber; hakene på stolpene og stengene til dem var av sølv, og stolpehodene var kledd med sølv. Alle disse stolper i forgården var sammenbundet med stenger av sølv.
18 Forhenget til forgårdens port var i utsydd arbeid av blå og purpurrød og karmosinrød ull og fint, tvunnet lingarn, tyve alen langt og fem alen høyt etter vevens bredde, i likhet med forgårdens omheng.
19 De fire stolper dertil og de fire fotstykker til dem var av kobber; hakene på dem var av sølv; stolpehodene var kledd med sølv, og stengene til dem var av sølv.
20 Alle pluggene til tabernaklet og til forgården helt rundt var av kobber.
21 Her følger regnskapet over hva som gikk med til tabernaklet, vitnesbyrdets telt - for Moses befalte levittene å regne det over, og Itamar, sønn av Aron, presten, ledet utregningen.
22 Men Besalel, sønn av Uri, Hurs sønn, av Juda stamme, var den som gjorde alt det Herren hadde befalt Moses,
23 og sammen med ham Oholiab, Akisamaks sønn, av Dans stamme, som var kyndig i utskjæring og i kunstvevning og utsyning med blå og purpurrød og karmosinrød ull og med fint lingarn - :
24 Alt det gull som ble brukt til arbeidet med å gjøre hele helligdommen ferdig, det vidde gul, var ni og tyve talenter og syv hundre og tretti sekel etter helligdommens vekt.
25 Og sølvet som ble gitt av dem i menigheten som var mønstret, var hundre talenter og ett tusen, syv hundre og fem og sytti sekel etter helligdommens vekt,
26 en beka eller en halv sekel etter helligdommens vekt for hver enkelt som ble opptatt blant de mønstrede, fra tyveårsalderen og oppover, og det var seks hundre og tre tusen, fem hundre og femti mann.
27 De hundre talenter sølv ble brukt til å støpe fotstykkene til helligdommen og fotstykkene til forhenget, hundre fotstykker av de hundre talenter, en talent til hvert fotstykke.
28 Og de tusen, syv hundre og fem og sytti sekel brukte de til hakene på stolpene, til å klæ stolpehodene og til å sammenbinde dem med stenger.
29 Det vidde kobber var sytti talenter og to tusen og fire hundre sekel.
30 Av det gjorde de fotstykkene ved inngangen til sammenkomstens telt og kobber-alteret og kobber-gitteret som hørte til, og alle alterets redskaper
31 og fotstykkene til forgården rundt omkring og fotstykkene ved forgårdens port og alle pluggene til tabernaklet og alle pluggene til forgården rundt omkring.
