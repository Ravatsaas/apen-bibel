## Kapittel 30

1 Så skal du gjøre et alter til å brenne røkelse på; av akasietre skal du gjøre det.
2 Det skal være en alen langt og en alen bredt, firkantet, og to alen høyt; hornene på det skal være i ett med det.
3 Du skal klæ det med rent gull både ovenpå og på sidene rundt omkring og på hornene; og du skal gjøre en gullkrans på det rundt omkring.
4 Og du skal gjøre to gullringer til det og sette dem nedenfor kransen, på begge sider av det; du skal sette to på hver side; de skal være til å stikke stenger i, så alteret kan bæres på dem.
5 Stengene skal du gjøre av akasietre og klæ dem med gull.
6 Og du skal sette alteret foran forhenget som henger foran vidnesbyrdets ark, foran nådestolen som er ovenover vidnesbyrdet, hvor jeg vil komme sammen med deg.
7 Og Aron skal brenne velluktende røkelse på det; hver morgen når han steller lampene, skal han brenne den.
8 Og når han setter lampene opp mellom de to aftenstunder, skal han også brenne den; det skal være et stadig røykoffer for Herrens åsyn hos deres etterkommere.
9 Dere skal ikke ofre fremmed røkelse på alteret, heller ikke brennoffer eller matoffer; og dere skal ikke helle ut drikkoffer på det.
10 Én gang om året skal Aron gjøre soning for dets horn; med blodet av sonings-syndofferet skal han én gang om året gjøre soning for det, slekt etter slekt; det er høyhellig for Herren.
11 Og Herren talte til Moses og sa:
12 Når du holder manntall over Israels barn, da skal alle de som kommer med i manntallet, gi Herren løsepenger for sitt liv når de telles, så det ikke skal komme noen ulykke over dem fordi de telles.
13 Dette skal enhver gi som kommer med i manntallet: en halv sekel etter helligdommens vekt - sekelen er tyve gera - denne halve sekel er en gave til Herren.
14 Enhver som kommer med i manntallet fra tyveårsalderen og opover, skal gi denne gave til Herren.
15 Den rike skal ikke gi mere og den fattige ikke mindre enn en halv sekel når dere gir gaven til Herren som løsepenger for deres liv.
16 Og du skal ta imot løsepengene av Israels barn og bruke dem til arbeidet ved sammenkomstens telt, så det kan være til å minne om Israels barn for Herrens åsyn, til løsepenger for deres liv.
17 Og Herren talte til Moses og sa:
18 Du skal gjøre et kar av kobber med fotstykke av kobber til å vaske seg i; og du skal sette det mellom sammenkomstens telt og alteret og ha vann i det.
19 Og Aron og hans sønner skal vaske sine hender og sine føtter i det.
20 Når de går inn i sammenkomstens telt, skal de vaske seg med vann for at de ikke skal dø; likeså når de treder fram til alteret for å gjøre tjeneste og brenne ildoffer for Herren.
21 De skal vaske sine hender og sine føtter for at de ikke skal dø; dette skal være en evig lov for dem, for ham og hans ætt, slekt etter slekt.
22 Og Herren talte til Moses og sa:
23 Ta deg krydderier av ypperste slag, av den edleste myrra fem hundre sekel og av krydder-kanel halvt så meget, to hundre og femti sekel, og av krydder-kalmus to hundre og femti sekel
24 og av kassia fem hundre sekel etter helligdommens vekt og en hin olivenolje.
25 Av det skal du lage en hellig salvings-olje, en kryddersalve, slik som det gjøres av dem som lager salver; en hellig salvings-olje skal det være,
26 og med den skal du salve sammenkomstens telt og vidnesbyrdets ark
27 og bordet med alt som dertil hører, og lysestaken med det som hører til den, og røykoffer-alteret
28 og brennoffer-alteret med alt som dertil hører, og karet med sitt fotstykke.
29 Og du skal hellige dem, så de blir høyhellige; hver den som rører ved dem, skal være hellig.
30 Og du skal salve Aron og hans sønner, og du skal hellige dem til å tjene meg som prester.
31 Og du skal tale til Israels barn og si: Dette skal være min hellige salvings-olje hos dere, slekt etter slekt.
32 På et annet menneskes legeme må den ikke komme, og dere skal ikke lage noen annen olje slik blandet som den; hellig er den, hellig skal den være for dere.
33 Den som lager maken til denne kryddersalve, eller som bruker den på en uinnvidd, han skal utryddes av sitt folk.
34 Og Herren sa til Moses: Ta deg røkelses-krydderier, stakte og sjønegl og galban - disse tre slags krydderier - og ren virak; det skal være like meget av hvert.
35 Av det skal du gjøre røkelse, en krydderblanding slik som det gjøres av dem som lager salve, saltet, ren, hellig.
36 Og du skal støte noe av det smått og legge det foran vidnesbyrdet i sammenkomstens telt, hvor jeg vil komme sammen med deg; høyhellig skal det være for dere.
37 Og ingen annen røkelse skal dere lage dere slik blandet som denne; hellig for Herren skal den være deg.
38 Den som lager maken til den for å røyke med, han skal utryddes av sitt folk.
