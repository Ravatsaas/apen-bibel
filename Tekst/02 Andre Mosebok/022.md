## Kapittel 22

1 Når noen stjeler en okse eller en sau og slakter eller selger dem, så skal han gi fem okser istedenfor oksen og fire sauer for sauen.
2 Dersom tyven blir grepet mens han bryter inn, og blir slått så han dør, da kommer det ingen blodskyld derav.
3 Men skjer det etter at solen er gått opp, da blir det blodskyld derav. Tyven skal gi full bot; har han intet, skal han selges til vederlag for det han har stjålet.
4 Dersom det han har stjålet, finnes levende hos ham, enten det er en okse eller et esel eller en sau, da skal han gi dobbelt igjen.
5 Når noen lar sitt fe beite på sin åker eller i sin vingård, og han slipper det løs så det kommer til å beite på en annens åker, da skal han gi i vederlag det beste på sin åker og det beste i sin vingård.
6 Når ild bryter løs og fatter i tornehekker, og kornbånd eller det stående korn eller hele åkeren brenner opp, da skal den som voldte brannen, gi fullt vederlag.
7 Når noen gir sin neste penger eller gods å gjemme, og det blir stjålet bort fra mannens hus, da skal tyven, om han finnes, gi dobbelt igjen.
8 Men finnes ikke tyven, da skal husets eier føres fram for Gud*, for at det kan avgjøres om han ikke har forgrepet seg på sin nestes eiendom. / {* se 2MO 21, 6.}
9 Hver gang det gjelder svikefull adferd med gods, enten det er en okse eller et esel eller en sau eller klær eller i det hele noe som er kommet bort, og så en sier: her er det, da skal saken mellom de to komme fram for Gud*; den som Gud dømmer skyldig, han skal gi sin neste dobbelt igjen. / {* se 2MO 22, 8.}
10 Når noen gir sin neste et esel eller en okse eller en sau eller i det hele noe husdyr å ta vare på, og det dør eller kommer til skade eller røves uten at noen ser det,
11 da skal ed ved Herren skille mellom dem og avgjøre om han ikke har forgrepet seg på sin nestes eiendom, og eieren skal ta eden for god, og den andre skal ikke gi noe vederlag.
12 Men blir det stjålet fra ham, da skal han gi dets eier vederlag.
13 Blir det revet ihjel, da skal han føre det fram til bevis; han skal ikke gi vederlag for det som er revet ihjel.
14 Når noen låner et dyr av sin neste, og det kommer til skade eller dør, og dets eier ikke er til stede, da skal han gi full bot.
15 Men dersom eieren er til stede, da skal han ikke gi vederlag; dersom det er leiet, går det inn i leien.
16 Når noen forfører en jomfru som ikke er trolovet, og ligger hos henne, da skal han gi festegave for henne og ta henne til hustru.
17 Dersom faren ikke vil la ham få henne, da skal han gi så meget i pengebøter som en pleier å gi i festegave for en jomfru.
18 En trollkvinne skal du ikke la leve
19 Enhver som har seksuell omgang med et dyr, skal late livet.
20 Den som ofrer til avgudene og ikke til Herren alene, skal være forbannet.
21 En fremmed skal du ikke plage og ikke undertrykke; for dere har selv vært fremmede i Egypt.
22 Dere skal ikke plage noen enke eller farløs;
23 dersom du plager dem, og de roper til meg, skal jeg høre ropene deres,
24 og min vrede skal tennes opp, og jeg skal slå dere ihjel med sverdet, og deres hustruer skal bli enker og deres barn farløse.
25 Dersom du låner penger til noen av mitt folk, til den fattige som bor hos deg, da skal du ikke være imot ham som en ågerkardere skal ikke kreve renter av ham.
26 Dersom du tar din nestes kappe i pant, skal du gi ham den igjen før solen går ned;
27 for den er det eneste dekke han har, det er den han skal kle sitt legeme med; hva skal han ellers ligge i? Og når han roper til meg, vil jeg høre; for jeg er barmhjertig.
28 Gud* skal du ikke spotte, og en høvding blant ditt folk skal du ikke banne. / {* se 2MO 21, 6.}
29 Av alt det som fyller din lade, og som flyter av din vinperse, skal du ikke drøye med å gi meg. Den førstefødte av dine sønner skal du gi meg.
30 Det samme skal du gjøre med ditt storfe og ditt småfe; syv dager skal det være hos moren; den åttende dag skal du gi meg det.
31 Dere skal være hellige mennesker for megdere skal ikke spise kjøtt av ihjelrevne dyr som dere finner på markendere skal kaste det for hundene.
