## Kapittel 19

1 På tremåneders-dagen etter at Israels barn var gått ut av Egypt, kom de til Sinai ørken.
2 De brøt opp fra Refidim og kom til Sinai ørken og slo leir i ørkenen, og Israel leiret seg der midt imot fjellet. -
3 Men Moses steg opp til Gud, og Herren ropte til ham fra fjellet og sa: Så skal du si til Jakobs hus og kunngjøre for Israels barn:
4 Dere har sett hva jeg har gjort med egypterne, og hvordan jeg har båret dere på ørnevinger og ført dere til meg.
5 Dersom dere nå lyder min røst og holder min pakt, da skal dere være min eiendom fremfor alle folk; for hele jorden hører meg til.
6 Og dere skal være meg et kongerike av prester og et hellig folk. Dette er de ord du skal tale til Israels barn.
7 Da Moses kom tilbake, kalte han folkets eldste til seg og bar fram for dem alle disse ord som Herren hadde pålagt ham.
8 Da svarte folket alle som én og sa: Alt det Herren har sagt, vil vi gjøre. Og Moses bar folkets ord tilbake til Herren.
9 Da sa Herren til Moses: Se, jeg vil komme til deg i en tykk sky, så folket kan høre når jeg taler med deg, og alltid tro på deg. Og Moses bar folkets ord fram for Herren.
10 Og Herren sa til Moses: Gå til folket og la dem hellige seg idag og imorgen og vaske sine klær,
11 og la dem holde seg rede den tredje dag; for på den tredje dag skal Herren stige ned på Sinai berg for hele folkets øyne.
12 Og du skal avmerke en grense for folket rundt omkring og si: Vokt dere for å stige opp på fjellet eller røre ved dets fot! Enhver som rører ved fjellet, skal late livet;
13 ingen hånd skal røre ved ham, han skal stenes eller skytes; enten det er dyr eller mennesker, skal de ikke leve. Når basunen lyder med lange toner, da skal de* stige opp på fjellet. / {* se 2MO 24, 1.}
14 Så gikk Moses ned fra fjellet til folket, og han lot folket hellige seg og vaske sine klær.
15 Og han sa til folket: Hold dere rede den tredje dag, kom ikke nær noen kvinne!
16 Så skjedde det den tredje dag da morgenen brøt fram, da tok det til å tordne og lyne, og det la seg en tung sky over fjellet, og det hørtes en sterk basunlyd; da skalv alt folket som var i leiren.
17 Men Moses førte folket ut av leiren til møte med Gud, og de stilte seg nedenfor fjellet.
18 Og hele Sinai berg sto i røyk, fordi Herren var steget ned på det i ild, og røyken av det steg opp som røyken av en ovn, og hele fjellet skalv.
19 Og basunens lyd tok til og ble sterkere og sterkere; Moses talte, og Gud svarte ham med lydelig røst.
20 Og Herren steg ned på Sinai berg, på fjellets topp; og Herren kalte Moses opp på fjellets topp, og Moses steg opp.
21 Og Herren sa til Moses: Stig ned og advar folket, så de ikke trenger seg fram til Herren for å se ham, for da kommer mange av dem til å falle.
22 Også prestene, de som treder Herren nær, skal hellige seg, for at Herren ikke skal bryte inn blandt dem.
23 Da sa Moses til Herren: Folket kan ikke stige opp på Sinai berg; for du har selv advart oss og sagt at vi skulle avmerke en grense om fjellet og hellige det.
24 Og Herren sa til ham: Stig nå ned og kom så her opp igjen, både du og Aron; men prestene og folket må ikke trenge seg fram og stige opp til Herren, for at han ikke skal bryte inn blandt dem.
25 Da steg Moses ned til folket og sa det til dem.
