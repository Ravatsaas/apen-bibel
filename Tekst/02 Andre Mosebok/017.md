## Kapittel 17

1 Så dro hele Israels barns menighet fra ørkenen Sin i dagsreiser etter Herrens befaling; de slo leir i Refidim, og folket hadde ikke vann å drikke.
2 Da kivedes folket med Moses og sa: Gi oss vann, så vi får drikke! Moses svarte dem: Hvorfor kives dere med meg? Hvorfor frister dere Herren?
3 Men folket tørstet etter vann og knurret mot Moses og sa: Hvorfor har du ført oss opp fra Egypt for å la oss og våre barn og vår buskap dø av tørst?
4 Da ropte Moses til Herren og sa: Hva skal jeg gjøre med dette folk? Det er ikke langt fra at de stener meg!
5 Og Herren sa til Moses: Gå fram foran folket og ta med deg noen av Israels eldste, og din stav som du slo i elven med, ta den i hånden og gå!
6 Se, jeg vil stå der foran deg på klippen ved Horeb, og du skal slå på klippen, og det skal flyte vann ut av den, så folket får drikke. Og Moses gjorde slik så Israels eldste så på det.
7 Og han kalte stedet Massa* og Meriba**, fordi Israels barn kivedes med ham, og fordi de fristet Herren og sa: Er Herren iblandt oss eller ikke? / {* fristelse.} {** kiv.}
8 Så kom Amalek og stred med Israel i Refidim.
9 Da sa Moses til Josva: Velg oss ut mannskap, dra så avsted og strid mot Amalek! Imorgen vil jeg stå øverst på haugen med Guds stav i min hånd.
10 Og Josva gjorde som Moses hadde sagt ham, og stred mot Amalek; og Moses, Aron og Hur steg opp øverst på haugen.
11 Da gikk det så at så lenge Moses holdt sin hånd oppløftet, hadde Israel overtaket; men når han lot sin hånd synke, da fikk Amalek overtaket.
12 Men da Moses' hender ble tunge, tok de en stein og la under ham, og han satte seg på den; og Aron og Hur støttet hans hender, den ene på den ene side og den andre på den andre side; så holdt hans hender seg støe helt til solen gikk ned.
13 Og Josva hugg Amalek og hans folk ned med sverdets egg.
14 Og Herren sa til Moses: Skriv dette opp i en bok, så dere kommer det i hu, og prent det i Josvas ører! For jeg vil aldeles utslette minnet om Amalek over hele jorden.
15 Så bygget Moses et alter og kalte det: Herren er mitt banner.
16 Og han sa: En hånd er utrakt fra Herrens trone! Herren skal stride mot Amalek fra slekt til slekt.
