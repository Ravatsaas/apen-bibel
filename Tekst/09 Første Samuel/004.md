## Kapittel 4

1 Og Samuels ord kom til hele Israel, og Israel dro ut for å stride mot filistrene; de leiret seg ved Eben-Eser, og filistrene leiret seg i Afek.
2 Og filistrene stilte seg i fylking mot Israel, og striden bredte seg ut, og Israel ble slått av filistrene; og filistrene felte på slagmarken omkring fire tusen mann.
3 Og da folket kom til leiren, sa Israels eldste: Hvorfor har Herren idag latt oss bli slått av filistrene? La oss hente Herrens pakts-ark til oss fra Silo, så den kan komme hit iblandt oss og frelse oss av våre fienders hånd.
4 Så sendte folket bud til Silo, og de hentet derfra Herrens, hærskarenes Guds pakts-ark, hans som troner på kjerubene; og begge Elis sønner, Hofni og Pinehas, var med og fulgte Guds pakts-ark.
5 Med det samme Herrens pakts-ark kom til leiren, satte hele Israel i et stort fryderop, så jorden rystet.
6 Og da filistrene hørte lyden av fryderopet, sa de: Hva er dette for et stort fryderop i hebreernes leir? Og de fikk vite at Herrens ark var kommet til leiren.
7 Da ble filistrene redde; for de tenkte: Gud er kommet til leiren. Og de sa: Ve oss! Slikt har ikke hendt før.
8 Ve oss! Hvem skal fri oss av disse veldige guders hånd? Dette er de guder som slo Egypt med alle slags plager i ørkenen.
9 Ta mot til dere og vær menn, dere filistrer, for at dere ikke skal komme til å slave for hebreerne, slik som de har slavet for dere! Vær menn og strid!
10 Da gikk filistrene til strid, og Israel ble slått, og de flyktet hver til sitt telt, og der ble et meget stort mannefall - det falt tretti tusen mann av Israels fotfolk.
11 Og Guds ark ble tatt, og begge Elis sønner, Hofni og Pinehas, mistet livet.
12 Da løp en mann av Benjamin fra slagmarken og kom samme dag til Silo med sønderrevne klær og med jord på sitt hode.
13 Da han kom fram, da satt Eli på sin stol ved siden av veien og så bortetter, for hans hjerte var fullt av angst for Guds ark. Da nå mannen kom til byen med buskapet, da satte hele byen i et jammerskrik.
14 Eli hørte skriket og sa: Hva er dette for en larm? Da skyndte mannen seg og kom og fortalte det til Eli.
15 Eli var da åtte og nitti år gammel, og hans øyne var stive - han kunne ikke se.
16 Da nå mannen sa til Eli: Det er jeg som er kommet fra slagmarken, jeg flyktet fra slagmarken idag, så spurte han: Hvordan er det gått, min sønn?
17 Den som kom med buskapet, svarte: Israel er flyktet for filistrene, og det har vært et stort mannefall blandt folket; dine to sønner, Hofni og Pinehas, har og mistet livet, og Guds ark er tatt.
18 Med det samme han nevnte Guds ark, falt Eli baklengs ned av stolen ved siden av porten, brakk nakkebenet og døde; for mannen var gammel og tung. Han hadde dømt Israel i førti år.
19 Hans sønnekone, Pinehas' hustru, var fruktsommelig og nær ved å føde, og da hun hørte buskapet om at Guds ark var tatt, og at hennes svigerfar og hennes mann var død, seg hun i kne og fødte; for veene kom brått over henne.
20 I hennes dødsstund sa de kvinner som sto hos henne: Vær ved godt mot; du har født en sønn! Men hun svarte ikke og aktet ikke derpå.
21 Hun kalte gutten Ikabod* og sa: Bortveket er herligheten fra Israel - fordi Guds ark var tatt, og for hennes svigerfars og hennes manns skyld. / {* d.e. ingen herlighet.}
22 Hun sa: Bortveket er herligheten fra Israel; for Guds ark er tatt.
