## Kapittel 16

1 Herren sa til Samuel: Hvor lenge vil du sørge over Saul, enda jeg har forkastet ham, så han ikke skal være konge over Israel? Fyll ditt horn med olje og gå avsted! Jeg sender deg til betlehemitten Isai, for blandt hans sønner har jeg utsett meg en til konge.
2 Men Samuel sa: Hvordan kan jeg gjøre slik en ferd? Får Saul høre det, slår han meg ihjel. Da sa Herren: Ta med deg en kalv av buskapen og si: Jeg er kommet for å ofre til Herren.
3 Og innbyd Isai til ofringen, så vil jeg la deg få vite hva du skal gjøre, og du skal salve for meg den jeg sier deg.
4 Samuel gjorde som Herren sa. Da han kom til Betlehem, gikk byens eldste ham skjelvende i møte og sa: Kommer du med fred?
5 Han svarte: Ja, jeg kommer med fred; jeg er kommet for å ofre til Herren; hellige dere og kom med meg til ofringen! Og han lot Isai og hans sønner hellige seg og innbød dem til ofringen.
6 Da de kom, og han fikk se Eliab, tenkte han: Dette må være Herrens salvede.
7 Men Herren sa til Samuel: Se ikke på hans utseende og på hans høye vekst! For jeg har forkastet ham; jeg ser ikke på hva mennesket ser på, for mennesket ser på det utvortes, men Herren ser på hjertet.
8 Så kalte Isai på Abinadab og lot ham gå fram for Samuel; men han sa: Heller ikke ham har Herren utvalgt.
9 Så lot Isai Samma gå fram; men han sa: Heller ikke ham har Herren utvalgt.
10 Slik lot Isai syv sønner gå fram for Samuel; men Samuel sa til Isai: Herren har ikke utvalgt noen av disse.
11 Og Samuel sa til Isai: Var dette alle de gutter du har? Han svarte: Enda er den yngste tilbake; han vokter småfeet. Da sa Samuel til Isai: Send bud etter ham! Vi setter oss ikke til bords før han kommer.
12 Så sendte han bud etter ham. Han var rødkinnet og hadde vakre øyne og var fager av utseende. Da sa Herren: Stå opp og salv ham! For han er det.
13 Da tok Samuel oljehornet og salvet ham midt iblandt hans brødre, og Herrens Ånd kom over David fra den dag og fremdeles. Så brøt Samuel opp og gikk til Rama.
14 Men Herrens Ånd vek fra Saul, og en ond ånd fra Herren forferdet ham.
15 Da sa Sauls tjenere til ham: Vi ser at en ond ånd fra Gud forferder deg.
16 Herre, befal bare dine tjenere som står for ditt ansikt, å opsøke en mann som er kyndig i å spille på harpe. Når da en ond ånd fra Gud kommer over deg, skal han spille på sin harpe; da vil det bli bedre med deg.
17 Da sa Saul til sine tjenere: Ja, finn meg en mann som spiller godt, og før ham hit til meg!
18 En av de unge menn svarte og sa: Jeg har sett en sønn av betlehemitten Isai som er kyndig i å spille, en djerv mann og en stridsmann, god til å tale for seg og en vakker mann, og Herren er med ham.
19 Da sendte Saul bud til Isai og lot si: Send hit til meg din sønn David, han som er med småfeet!
20 Så tok Isai et asen, som han lesste brød på, og en skinnsekk med vin og et kje og sendte det med sin sønn David til Saul.
21 Slik kom David til Saul, og han ble i hans tjeneste; og Saul fikk ham meget kjær, og han ble hans våbensvenn.
22 Og Saul sendte bud til Isai og lot si: Kjære, la David bli i min tjeneste! For han har funnet nåde for mine øyne.
23 Når da den onde ånd fra Gud kom over Saul, tok David harpen og spilte på den, og Saul fikk lindring, og det ble bedre med ham, og den onde ånd vek fra ham.
