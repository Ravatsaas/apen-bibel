## Kapittel 21

1 David kom til presten Akimelek i Nob, og Akimelek kom David forferdet i møte og sa til ham: Hvorfor er du alene og har ingen med deg?
2 David svarte presten Akimelek: Kongen har gitt meg et ærend å utføre; han sa til meg: Ingen må få vite noe om det ærend jeg sender deg i, og som jeg har gitt deg å utføre. Og mine menn har jeg satt stevne på det og det sted.
3 Men hva har du nå ved hånden? La meg få fem brød eller hva der finnes!
4 Presten svarte David og sa: Jeg har intet almindelig brød ved hånden, men hellig brød er her - bare mennene har holdt seg fra kvinner.
5 David svarte presten og sa til ham: Ja visst, kvinner har vi ikke hatt leilighet til å være sammen med, hverken igår eller iforgårs; da jeg dro ut, var alt det mine menn hadde på seg hellig; og vel er dette en ferd som ikke er hellig, men idag blir den hellig ved det de har på seg.
6 Da gav presten ham hellig brød, for det var ikke annet brød der enn skuebrødene, som var tatt bort fra Herrens åsyn, for at ferskt brød kunne legges isteden samme dag som de ble tatt bort.
7 Men den dag var det en av Sauls tjenere som holdt seg inne der for Herrens åsyn; han hette Doeg og var fra Edom; han var den øverste av Sauls hyrder.
8 David sa til Akimelek: Har du ikke et spyd eller et sverd her ved hånden? For jeg har hverken tatt mitt sverd eller mine andre våpen med meg; for det hastet med kongens ærend.
9 Presten svarte: Filisteren Goliats sverd, han som du slo ihjel i Terebinte-dalen, det henger innsvøpt i en duk bak livkjortelen; vil du ta det til deg, så ta det! Det er ikke noe annet sverd her. David sa: Det finnes ikke maken til det; gi meg det!
10 Så brøt David opp og flyktet samme dag for Saul; og han kom til Akis, kongen i Gat.
11 Og Akis' tjener sa til ham: Er ikke dette David, landets konge? Er det ikke ham de sang om under dansen: Saul har slått sine tusener, men David sine titusener?
12 David la seg disse ord på hjerte og var svært redd Akis, kongen i Gat.
13 Derfor lot han for dem som han var vanvittig, og han raste mellom hendene på dem og risset på dørene i porten og lot sitt spytt flyte ned i skjegget.
14 Da sa Akis til sine tjenere: Dere ser jo det er en gal mann; hvorfor kommer dere til meg med ham?
15 Har jeg ikke nok av gale folk siden dere er kommet hit med ham der, så han skal plage meg med sin galskap? Skulle slik en få komme i mitt hus?
