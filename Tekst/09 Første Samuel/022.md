## Kapittel 22

1 Så dro David bort derfra og flyktet til hulen ved Adullam; og da hans brødre og hele hans fars hus fikk høre det, dro de der ned til ham.
2 Og alle som var i nød, eller som var trykket av gjeld, eller som var misfornøyde, samlet seg om ham, og han ble deres høvding; det var omkring fire hundre mann som var med ham.
3 Derfra dro David til Mispe i Moab; og han sa til Moabs konge: La min far og min mor få komme hit og bli hos dere til jeg får se hva Gud vil gjøre med meg!
4 Og han førte dem fram for Moabs konge; og de ble hos ham hele den tid David var i fjellborgen.
5 Men profeten Gad sa til David: Du skal ikke bli i fjellborgen; ta herfra og dra til Juda land! Da dro David bort og kom til Haret-skogen.
6 Saul fikk høre at David og de menn som var med ham, var blitt kjent, og en dag Saul satt i Gibea under tamarisken på haugen med sitt spyd i hånden, og alle hans tjenere sto omkring ham,
7 sa han til sine tjenere, de som sto omkring ham: Hør nå, i benjaminitter! Vil da Isais sønn og gi dere alle sammen akrer og vingårder og sette dere alle til høvedsmenn over tusen og over hundre?
8 For dere har jo alle sammensvoret dere mot meg, og ingen åpenbarte det for meg dengang min sønn gjorde pakt med Isais sønn, og ingen av dere er bekymret for meg og åpenbarer noe for meg; for min sønn har opegget mine tjenere til å etterstrebe meg, slik som han nå gjør.
9 Da svarte Doeg, edomitten, som var satt over Sauls tjenere, og sa: Jeg så Isais sønn kom til Akimelek, Akitubs sønn, i Nob.
10 Og Akimelek adspurte Herren for ham og gav ham reisekost og lot ham få filisteren Goliats sverd.
11 Da sendte kongen bud etter presten Akimelek, Akitubs sønn, og hele hans fars hus, prestene i Nob; og de kom alle sammen til kongen.
12 Og Saul sa: Hør nå, Akitubs sønn! Han svarte: Ja, her er jeg, herre!
13 Da sa Saul til ham: Hvorfor har dere sammensvoret dere mot meg, du og Isais sønn? Hvorfor gav du ham brød og sverd og adspurte Gud for ham, så han skulle sette seg opp imot meg og etterstrebe meg, som han nå gjør?
14 Da svarte Akimelek kongen og sa: Hvem blant alle dine tjenere er vel så betrodd som David, han som er kongens svigersønn og har fortrolig adgang til deg og er høyt æret i ditt hus?
15 Den dag var det da ikke første gang jeg adspurte Gud for ham. Det være langt fra meg å gjøre slikt! Kongen må ikke legge sin tjener eller hele min fars hus noe til last! For din tjener har ikke visst det minste grand om alt dette.
16 Men kongen sa: Du skal dø, Akimelek, du og hele din fars hus.
17 Og kongen sa til drabantene som sto omkring ham: Gå fram og drep Herrens prester! For de har og hjulpet David; de visste at han var på flukt, men åpenbarte det ikke for meg. Men kongens tjenere ville ikke rekke ut sin hånd for å hugge ned Herrens prester.
18 Da sa kongen til Doeg: Gå du fram og hugg ned prestene! Og Doeg, edomitten, gikk fram og hugg ned prestene og han drepte den dag fem og åtti menn som bar lerretslivkjortler.
19 Og prestebyen Nob slo han med sverdets egg; både mann og kvinne, både barn og diebarn, både okse og esel og får slo han med sverdets egg.
20 Bare en sønn av Akimelek, Akitubs sønn, slapp bort; hans navn var Abjatar. Han flyktet til David og fulgte ham.
21 Og Abjatar fortalte David at Saul hadde drept Herrens prester.
22 Da sa David til Abjatar: Jeg visste allerede den dagen edomitten Doeg var der, at han kom til å si det til Saul; jeg bærer skylden for alle de som har blitt drept i din fars hus.
23 Bli hos meg og vær ikke redd! Den som står meg etter livet, står også deg etter livet; hos meg er du i sikkerhet.
