## Kapittel 26

1 Sifittene kom til Saul i Gibea og sa: David holder seg skjult på Kakilahaugen, midt imot ørkenen.
2 Da tok Saul ut og dro ned til Sifs ørken med tre tusen mann, som var utvalgt av hele Israel, for å søke etter David i Sifs ørken.
3 Og Saul leiret seg på Kakilahaugen, midt imot ørkenen, ved veien. David holdt til i ørkenen, og da han skjønte at Saul var kommet etter ham ut i ørkenen,
4 sendte han ut speidere og fikk vite at Saul virkelig var kommet.
5 Så brøt David opp og kom til det sted hvor Saul hadde leiret seg, og David så stedet hvor Saul og hans hærfører Abner, Ners sønn, hadde lagt seg til å sove; Saul lå i vognborgen, men folket hadde leiret seg rundt omkring ham.
6 Da tok David til orde og sa til Akimelek, hetitten, og til Abisai, Serujas sønn, Joabs bror: Hvem vil gå med meg ned til Saul i leiren? Abisai svarte: Jeg vil gå med deg ned.
7 Da David og Abisai om natten kom bort til krigsfolket, lå Saul og sov i vognborgen, og hans spyd var stukket ned i jorden ved hans hodegjerde, og Abner og folket lå rundt omkring ham.
8 Da sa Abisai til David: Gud har idag gitt din fiende i din hånd; la meg nå få støte spydet igjennom ham og ned i jorden med en eneste gang, så jeg ikke skal behøve å gi ham et støt til!
9 Men David sa til Abisai: Drep ham ikke! Hvem har utrakt sin hånd mot Herrens salvede og er blitt ustraffet?
10 Og David sa: Så sant Herren lever: Herren skal selv slå ham, enten nå hans dag kommer, og han dør, eller han drar i krig og blir bortrykket.
11 Herren fri meg fra å legge hånd på Herrens salvede! Men ta nå spydet, som står ved hans hodegjerde, og vannkrukken og la oss gå!
12 Så tok David spydet og vannkrukken fra Sauls hodegjerde, og de gikk sin vei, og der var ingen som så det eller merket det eller våknet - de sov alle sammen, fordi Herren hadde latt en dyp søvn falle på dem.
13 Deretter gikk David over på den andre side av dalen og sto langt borte på toppen av fjellet - det var et godt stykke mellom dem.
14 Og David ropte til krigsfolket og til Abner, Ners sønn, og sa: Svarer du ikke, Abner? Og Abner svarte: Hvem er du som roper hit over til kongen?
15 Da sa David til Abner: Du er jo en mann som ikke har sin like i Israel? Hvorfor har du da ikke holdt vakt over din herre kongen? Det kom en av folket og ville drepe kongen, din herre.
16 Det er ikke godt det du har gjort. Så sant Herren lever: Dere er dødsens, dere som ikke har holdt vakt over deres herre, han som er Herrens salvede. Se nå etter hvor kongens spyd er, og vannkrukken som sto ved hans hodegjerde!
17 Da kjente Saul Davids røst og sa: Er det din røst, min sønn David? David svarte: Ja, herre konge!
18 Og han sa: Hvorfor forfølger min herre sin tjener slik? Hva har jeg gjort, og hva ondt er der i min hånd?
19 Hør nå, herre konge, din tjeners ord: Er det Herren som har egget deg opp mot meg, så forson ham ved et offer! Men er det mennesker, så være de forbannet for Herrens åsyn, fordi de nå har drevet meg bort, så jeg ikke får oppholde meg i Herrens eget land - de sier: Gå bort og tjen andre guder!
20 Og la nå ikke mitt blod bli utøst langt borte fra Herrens åsyn, siden Israels konge har draget ut for å lete etter en loppe, slik som en jager etter en akerhøne i fjellet.
21 Da sa Saul: Jeg har syndet; kom tilbake, min sønn David! Jeg vil ikke gjøre deg noe ondt mere, siden mitt liv var så dyrt i dine øyne idag. Jeg har virkelig båret meg at som en dåre og faret storlig vill.
22 David svarte: Se, her er ditt spyd, konge! La en av dine tjenere komme hit over og hente det!
23 Men Herren vil gjengjelde meg min rettferdighet og troskap. Herren gav deg idag i min hånd; men jeg ville ikke legge hånd på Herrens salvede.
24 Og sa høyt verd som ditt liv hadde i mine øyne idag, så høyt verd skal mitt liv ha i Herrens øyne, så han frir meg ut av all trengsel.
25 Da sa Saul til David: Velsignet være du, min sønn David! Alt det du tar deg fore, skal du og kunne fullføre. Så gikk David sin vei, og Saul dro hjem igjen.
