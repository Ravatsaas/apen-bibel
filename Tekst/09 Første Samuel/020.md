## Kapittel 20

1 Men David flyktet fra Nevajot ved Rama og kom og sa åpent og likefrem til Jonatan: Hva har jeg gjort, hva er min misgjerning, og hva er min synd mot din far, siden han står meg etter livet?
2 Da sa han til ham: Langt derifra! Du skal ikke dø; du vet min far gjør intet, hverken stort eller smått, uten at han åpenbarer det for meg; hvorfor skulle da min far dølge dette for meg? Nei, det er ikke så.
3 Men David svarte med en ed: Din far vet meget vel at jeg har funnet nåde for dine øyne, og derfor tenker han som så: Jonatan må ikke få vite dette, for at han ikke skal bli bedrøvet. Men så sant Herren lever, og så sant du lever: Det er bare et skritt mellom meg og døden.
4 Da sa Jonatan til David: Alt hva du ønsker, vil jeg gjøre for deg.
5 David svarte Jonatan: Imorgen er det nymåne-dagen; da skulle jeg jo sitte til bords med kongen; men la meg nå få gå, så vil jeg skjule meg ute på marken til iovermorgen kveld.
6 Dersom da din far savner meg, så skal du si: David ba meg inntrengende om han måtte få gå hjem til Betlehem i all hast; for hele ætten holder nå sin årlige ofring der.
7 Dersom han da sier så: Det er godt - da kan din tjener være trygg; men dersom hans vrede tennes opp, så kan du være sikker på at det er hans faste forsett å gjøre noe ondt.
8 Vis da godhet mot din tjener, siden du har latt din tjener inntrede i vennskapspakt med deg i Herrens navn! Men er det noen misgjerning hos meg, så drep du meg! Hvorfor skulle du vel føre meg til din far?
9 Jonatan svarte: Nei, det skal aldri hende deg! Men skjønner jeg at det er et fast forsett hos min far å la noe ondt hende deg, skulle jeg da ikke la deg få vite det?
10 Da sa David til Jonatan: Hvem skal varsle meg om det eller si meg om din far svarer deg ublidt?
11 Og Jonatan sa til David: Kom, la oss gå ut på marken! Så gikk de begge ut på marken.
12 Og Jonatan sa til David: Ved Herren, Israels Gud: Når jeg utforsker min far imorgen eller iovermorgen på denne tid og ser han er vel sinnet mot David, og jeg så ikke sender bud til deg og åpenbarer deg det,
13 så må Herren la det gå Jonatan ille både nå og siden! Vil min far føre ondt over deg, så skal jeg åpenbare det for deg og la deg slippe bort, så du kan dra din vei i fred. Og Herren være med deg, som han har vært med min far!
14 Og vil du ikke, hvis jeg enda* er i live - vil du ikke da gjøre Herrens miskunnhet mot meg og ikke la meg dø? / {* nemlig når du er blitt konge.}
15 Og aldri nogensinne vil du ta bort din godhet fra mitt hus, ikke engang når Herren gjør ende på Davids fiender og utrydder dem alle som én av jorden.
16 Så gjorde Jonatan en pakt med Davids hus og sa: Herren ta hevn over Davids fiender!
17 Og Jonatan besvor David igjen ved sin kjærlighet til ham; for han hadde ham kjær som sitt eget liv.
18 Så sa Jonatan til ham: Imorgen er det nymåne-dagen; da vil du bli savnet når din plass er tom.
19 Men gå iovermorgen skyndsomt ned til det sted hvor du holdt deg skjult den dag ugjerningen skulle vært utført*, og sett deg ved Ezelsteinen. / {* 1SA 19, 2. 3.}
20 Da skal jeg skyte tre piler bortover mot den som om jeg skjøt til måls.
21 Så skal jeg sende min tjener der bort og si: Gå og finn pilene! Sier jeg da til tjeneren: Se, pilene ligger hitenfor deg, ta dem - så kom! For da kan du være trygg, og der er ingen fare, så sant Herren lever.
22 Men sier jeg til den unge mann: Se, pilene ligger bortenfor deg - så gå! For da vil Herren at du skal dra bort.
23 Og vedkommende det vi har talt om, jeg og du, så er Herren vitne mellom meg og deg til evig tid.
24 Så skjulte David seg ute på marken. Da det ble nymåne, satte kongen seg til bords for å holde måltid.
25 Og kongen satt på sin vanlige plass, på plassen ved veggen, og Jonatan sto opp, og Abner satte seg ved siden av Saul; men Davids plass var tom.
26 Saul sa ikke noe den dag; for han tenkte: Det har hendt ham noe, så han ikke er ren* - nei, han er ikke ren. / {* 3MO 15, 16 fg.}
27 Men da Davids plass også den neste dag - dagen etter nymåne - var tom, sa Saul til Jonatan, sin sønn: Hvorfor er Isais sønn hverken igår eller idag kommet til måltidet?
28 Jonatan svarte Saul: David; ba meg inntrengende om han måtte få gå til Betlehem;
29 han sa: Kjære, la meg få gå! For vår ætt holder en offerhøytid i vår by, og min bror har selv pålagt meg å komme; har jeg funnet nåde for dine øyne, så gi meg lov til å ta bort og hilse på mine brødre! Derfor er han ikke kommet til kongens bord.
30 Da ble Sauls vrede tent opp mot Jonatan, og han sa til ham: Du sønn av en forvendt og gjenstridig kvinne! Vet jeg ikke at du har Isais sønn kjær til skam for deg selv og til skam for din mors blusel?
31 For så lenge Isais sønn er til på jorden, er hverken du eller din kongemakt trygg. Send derfor bud og hent ham hit til meg, for han er dødsens.
32 Jonatan svarte Saul, sin far, og sa til ham: Hvorfor skal han dø? Hva har han gjort?
33 Men Saul slynget spydet mot ham for å felle ham; da skjønte Jonatan at det var hans fars faste forsett å drepe David.
34 Og Jonatan sto opp fra bordet i brennende vrede, og han smakte ikke mat den annen nymåne-dag; for han var bedrøvet for Davids skyld, fordi hans far hadde hånet ham.
35 Morgenen etter gikk Jonatan ut på marken på den tid han hadde avtalt med David, og han hadde en liten gutt med seg.
36 Og han sa til gutten: Spring og finn pilene som jeg skyter ut! Gutten sprang avsted, og han skjøt pilen bort over ham.
37 Og da gutten kom til det sted hvor pilen lå, den som Jonatan hadde skutt, ropte Jonatan til gutten: Ligger ikke pilen bortenfor deg?
38 Så ropte Jonatan enda en gang til gutten: Vær snar, skynd deg, stans ikke! Og Jonatans gutt samlet pilene opp og kom til sin herre.
39 Men gutten visste ikke om noe; det var bare Jonatan og David som visste hva det gjaldt.
40 Så gav Jonatan sine våben til gutten og sa til ham: Gå og ta dem med deg til byen!
41 Da gutten var kommet dit, kom David fram på sydsiden [av steinen*], og han falt på sitt ansikt til jorden og bøyde seg tre ganger; og de kysset hverandre og gråt sammen, og David storgråt. / {* sml. 1SA 20, 19.}
42 Og Jonatan sa til David: Gå bort i fred! Hva vi to har svoret i Herrens navn da vi sa: Herren være vitne mellom meg og deg og mellom min ætt og din ætt til evig tid [det skal stå fast].
43 Så brøt han opp og gikk sin vei; men Jonatan gikk inn i byen.
