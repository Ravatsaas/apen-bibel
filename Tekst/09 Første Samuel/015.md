## Kapittel 15

1 Samuel sa til Saul: Det var meg Herren sendte for å salve deg til konge over hans folk, over Israel; så lyd nå Herrens ord!
2 Så sier Herren, hærskarenes Gud: Jeg vil hjemsøke Amalek for det han gjorde mot Israel, at han la seg i veien for ham da han dro opp fra Egypt.
3 Gå nå avsted og slå Amalek, og slå med bann alt hva hans er; spar ham ikke, men drep både mann og kvinne, både barn og diebarn, både okse og får, både kamel og asen.
4 Så kalte Saul folket til våben og mønstret dem i Tela'im; det var to hundre tusen mann fotfolk og ti tusen mann fra Juda.
5 Da Saul kom til amalekittenes by, la han et bakhold i dalen.
6 Og Saul sa til kenittene: Gå bort, skill dere fra amalekittene og dra ned, så jeg ikke skal ødelegge dere sammen med dem! For dere gjorde vel imot alle Israels barn da de dro opp fra Egypt. Så skilte kenittene lag med amalekittene.
7 Saul slo amalekittene og forfulgte dem fra Havila til bortimot Sur, som ligger østenfor Egypt.
8 Og han tok Agag, Amaleks konge, levende til fange, og alt folket slo han med bann og drepte dem med sverdets egg.
9 Men Saul og folket sparte Agag og det beste og det næstbeste av småfeet og storfeet og lammene - alt som så godt ut - og ville ikke slå dem med bann; men alt det fe som var ringe og usselt, det slo de med bann.
10 Da kom Herrens ord til Samuel, og det lød slik:
11 Jeg angrer at jeg har gjort Saul til konge; for han har vendt seg bort fra meg og ikke holdt seg etter mine ord. Da ble Samuels vrede tent opp, og han ropte til Herren hele natten.
12 Morgenen etter sto Samuel tidlig opp for å møte Saul; da kom noen og sa til Samuel: Saul er kommet til Karmel, og der har han reist seg et minnesmerke; siden vendte han om og dro videre ned til Gilgal.
13 Da nå Samuel kom til Saul, sa Saul til ham: Velsignet være du av Herren! Jeg har holdt meg etter Herrens ord.
14 Men Samuel sa: Hva er da dette for en bræken av småfe som lyder for mine ører, og hva er det for brøl av storfe jeg hører?
15 Saul svarte: De har ført dem med fra amalekittene; for folket sparte det beste av småfeet og av storfeet for å ofre det til Herren din Gud; men resten har vi slått med bann.
16 Da sa Samuel til Saul: Hold opp, så vil jeg forkynne deg hva Herren har talt til meg inatt! Han sa til ham: Tal!
17 Samuel sa: Da du var ringe i dine egne øyne, ble du hode for Israels stammer, og Herren salvet deg til konge over Israel.
18 Og Herren sendte deg avsted og sa: Gå og slå disse syndere, amalekittene, med bann og strid mot dem til du får gjort ende på dem!
19 Hvorfor lød du da ikke Herrens ord, men kastet deg over hærfanget og gjorde hva ondt var i Herrens øyne?
20 Da sa Saul til Samuel: Jeg har lydt Herrens ord og har gått den vei Herren sendte meg; jeg har ført Agag, Amaleks konge, hit og slått Amalek med bann.
21 Men folket tok av hærfanget småfe og storfe, det ypperste av det bannlyste, for å ofre det til Herren din Gud i Gilgal.
22 Da sa Samuel: Har vel Herren like så meget behag i brennoffer og slaktoffer som i lydighet mot Herrens ord? Nei, lydighet er bedre enn slaktoffer, hørsomhet bedre enn fettet av værer;
23 for gjenstridighet er ikke bedre enn trolldoms-synd, og trossighet er som avgudsdyrkelse. Fordi du har forkastet Herrens ord, har han forkastet deg, så du ikke skal være konge.
24 Da sa Saul til Samuel: Jeg har syndet; jeg har overtrådt Herrens bud og dine ord; for jeg var redd folket og gav etter for dem.
25 Men forlat meg nå min synd og vend tilbake med meg, for at jeg kan tilbe Herren!
26 Samuel svarte Saul: Jeg vil ikke vende tilbake med deg; for du har forkastet Herrens ord, og så har Herren forkastet deg, så du ikke skal være konge over Israel.
27 Dermed vendte Samuel seg og ville gå. Men Saul grep fatt i kanten av hans kappe, så den ble revet av.
28 Da sa Samuel til ham: Herren har idag revet kongedømmet over Israel fra deg og gitt det til en annen, som er bedre enn du.
29 Og Israels trofaste Gud lyver ikke og angrer ikke; for han er ikke et menneske, så han skulle angre.
30 Saul svarte: Jeg har syndet, men vis meg allikevel nå ære for mitt folks eldste og for Israel og vend tilbake med meg! Så vil jeg tilbe Herren din Gud.
31 Da fulgte Samuel Saul tilbake, og Saul tilbad Herren.
32 Så sa Samuel: Før Agag, Amaleks konge, hit til meg! Glad i hu gikk Agag bort til ham, og Agag sa: Sannelig, dødens bitterhet er veket bort.
33 Men Samuel sa: Slik som ditt sverd har gjort kvinner barnløse, så skal nå din mor bli barnløs fremfor andre kvinner. Så hugg Samuel Agag ned for Herrens åsyn i Gilgal.
34 Deretter dro Samuel til Rama, men Saul fór opp til sitt hus i Sauls Gibea.
35 Og Samuel så ikke Saul mere helt til sin dødsdag, for Samuel sørget over Saul. Men Herren angret at han hadde gjort Saul til konge over Israel.
