## Kapittel 1

1 Dette er et utsagn om Ninive - en bok om elkositten Nahums syn.
2 En nidkjær og hevnende Gud er Herren, en hevner er Herren og full av harme; en hevner er Herren mot sine motstandere og en som gjemmer på vrede mot sine fiender.
3 Herren er langmodig, men han er stor i kraft, og ustraffet lar han aldri den skyldige være. I hvirvelvind og storm har Herren sin vei, og skyer er støvet under hans føtter.
4 Han truer havet og tørker det ut, og alle elvene gjør han tørre; Basan visner og Karmel, og Libanons blomst visner bort.
5 Fjellene skjelver for ham, og haugene smelter, og jorden hever seg for hans åsyn, jorderike og alle som bor der.
6 Hvem holder stand for hans harme, og hvem utholder hans brennende vrede? Hans harme strømmer fram som ild, og fjellene styrter sammen for ham.
7 Herren er god, et vern på trengselens dag, og han kjenner dem som tar sin tilflukt til ham.
8 Men med en overskyllende flom skal han tilintetgjøre grunnen det* står på, og mørket skal forfølge hans fiender. / {* Ninive.}
9 Hva er det dere tenker ut mot Herren? Han skal gjøre ende på dere; trengselen skal ikke komme to ganger.
10 For er de enn så sammenflettet som torner og så fulle som deres fullskap kan gjøre dem, så blir de like fullt aldeles fortært som tørr halm.
11 Fra deg* gikk det ut en** som tenkte ut ondt mot Herren, som la opp ugudelige råd. / {* Ninive.} / {** Sankerib; 2KG 18, 13 fg.}
12 Så sier Herren: Er de enn i full kraft og mange i tall, skal de allikevel bli nedmeiet som de er, og borte er de. Har jeg plaget deg*, så vil jeg ikke plage deg mere; / {* Jerusalem.}
13 men nå vil jeg bryte det åk han la på deg, og sønderrive dine bånd.
14 Men om deg* befaler Herren så: Det skal ikke mere fødes noen som bærer ditt navn; av din guds hus vil jeg utrydde både utskårne og støpte bilder; jeg vil gjøre i stand en grav for deg, for du er funnet for lett**. / {* Assyrias konge.} / {* DNL 5, 27.}
