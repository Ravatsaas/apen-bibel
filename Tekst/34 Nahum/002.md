## Kapittel 2

1 Se der på fjellene dens føtter som kommer med godt budskap - som forkynner fred! Hold dine høytider, Juda, oppfyll dine løfter! For de ugudelige skal ikke mere trenge inn i ditt land, de er alle utryddet.
2 Det drar opp mot deg en som vil sprede deg til alle kanter; vokt festningen, sku ut på veien, styrk dine lender, samle all din kraft!
3 For Herren fører Jakobs høyhet tilbake slik som Israels høyhet, for ransmenn har plyndret dem og ødelagt deres vintrær.
4 Hans kjempers skjold er rødfargede, stridsmennene er kledd i skarlagen, vognene i flammende stål på den dag han stiller dem opp, og spydene svinges.
5 På gatene raser vognene avsted, de styrter fram over torvene; de er som bluss å se til, som lyn farer de fram.
6 Han kommer i hu sine gjæve menn; de snubler under sin gang, de haster avsted til bymuren, men skjoldtaket er reist.
7 Portene ut mot elvene blir åpnet, og palasset forgår av angst.
8 Og det står fast: Hun* blir avkledd, ført bort, og hennes piker kurrer som duer** og slår seg for sitt bryst. / {* Ninive fremstilt som en kvinne.} / {** ESK 7, 16.}
9 Og Ninive er som en dam full av vann* like fra de dager det ble til. Men nå flykter de. Stans, stans! Men ingen vender seg om. / {* en folkerik stad.}
10 Røv sølv, røv gull! For det er ingen ende på skattene, en overflod av allehånde kostelige ting!
11 Tomt, tømt, uttømt! - forferdede hjerter og vaklende knær og verk i alle lender, og alles ansikter er blussende røde.
12 Hvor er nå løvenes bolig, det sted hvor de unge løver fortærte sitt rov, hvor løven og løvinnen ferdedes og løveungen, og det var ingen som skremte dem?
13 Hvor er løven, som røvet til dens unger hadde nok, og myrdet for sine løvinner og fylte sine huler med rov og sine boliger med det den hadde sønderrevet?
14 Se, jeg kommer over deg, sier Herren, hærskarenes Gud, og jeg vil brenne dine vogner så de går opp i røyk, og dine unge løver skal sverdet fortære; og jeg vil utrydde ditt rov av jorden, og dine sendebuds røst skal ikke mere høres.
