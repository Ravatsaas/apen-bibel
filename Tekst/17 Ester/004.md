## Kapittel 4

1 Da Mordekai fikk vite alt som hadde hendt, sønderrev han sine klær og klædde seg i sekk og aske og gikk ut i byen under høye klagerop.
2 Og han kom like til plassen foran kongens port; for ingen som var klædd i sekk, hadde lov til å gå inn i kongens port.
3 Og i hvert eneste landskap, overalt hvor kongens ord og befaling nådde fram, ble det stor sorg blandt jødene og faste og gråt og jammer, ja, mange redet seg et leie av sekk og aske.
4 Da kom Esters unge piker og hennes hoffmenn og fortalte henne det, og dronningen ble full av angst. Hun sendte klær til Mordekai, som han skulle ta på istedenfor de sekkeklær han gikk i; men han tok ikke imot dem.
5 Ester kalte da til seg Hatak, en av kongens hoffmenn, som han hadde satt til å tjene henne. og befalte ham gå til Mordekai for å få vite hva som var på ferde, og hvorfor han bar seg slik at.
6 Hatak gikk ut til Mordekai på byens torv foran kongens port.
7 Og Mordekai fortalte ham alt det som hadde hendt ham, og oppgav for ham nøyaktig hvor meget sølv Haman hadde lovt å tilveie kongens skattkammer for å få utryddet jødene.
8 Han gav ham også en avskrift av den skrevne befaling som var blitt gitt i Susan om å ødelegge dem, for at han skulle vise Ester den og melde henne alt og pålegge henne å gå inn til kongen og be og bønnfalle ham om nåde for sitt folk.
9 Hatak kom og fortalte Ester hva Mordekai hadde sagt.
10 Da befalte Ester Hatak å gå til Mordekai og si:
11 Alle kongens tjenere og folket i kongens landskaper vet at hvis noen, mann eller kvinne, går inn til kongen i den indre gård uten å være kalt, gjelder for enhver slik samme lov: at han skal late livet, uten så er at kongen rekker ut sin gullstav mot ham, da får han leve; men jeg er nå i tretti dager ikke blitt kalt til å gå inn til kongen.
12 Da Mordekai fikk høre hva Ester hadde sagt,
13 sa han at de skulle gi Ester dette svar: Du må ikke tenke at du alene av alle jøder skal slippe unna, fordi du er i kongens hus.
14 For om du tier stille i denne tid, så vil det nok komme utfrielse og redning for jødene fra et annet sted, men du og din fars hus skal omkomme. Og hvem vet om du ikke nettop for en tid som denne er kommet til dronningverdigheten?
15 Da sa Ester at det skulle gis Mordekai dette svar:
16 Gå avsted og få samlet alle jøder som finnes i Susan, og hold faste for min skyld, så dere hverken spiser eller drikker noe i tre døgn, natt eller dag! Jeg og mine unge piker vil også faste på samme måte. Og så vil jeg gå inn til kongen, enda det ikke er etter loven. Skal jeg da omkomme, så får jeg omkomme.
17 Mordekai gikk bort og gjorde alt det som Ester hadde pålagt ham.
