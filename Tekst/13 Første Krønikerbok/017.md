## Kapittel 17

1 Som nå David bodde i sitt hus, sa han til profeten Natan: Se, jeg bor i et hus av sedertre mens Herrens pakts-ark bor under telttepper.
2 Natan sa til David: Gjør du alt det du har i sinne! For Gud er med deg.
3 Men samme natt kom Guds ord til Natan, og det lød slik:
4 Gå og si til min tjener David: Så sier Herren: Ikke skal du bygge meg det hus jeg skal bo i.
5 Jeg har jo ikke bodd i hus fra den dag jeg førte Israel opp, og til denne dag, men jeg vandret fra telt til telt og fra tabernakel til tabernakel[^1].
6 Hvor jeg så vandret om i hele Israel, har jeg vel nogensinne talt slik til noen av Israels dommere, som jeg satte til å vokte mitt folk: Hvorfor har dere ikke bygget meg et hus av sedertre?
7 Og nå skal du si så til min tjener David: Så sier Herren, hærskarenes Gud: Jeg tok deg fra havnegangen, hvor du gikk bak sauene, for at du skulle være fyrste over mitt folk Israel.
8 Og jeg var med deg overalt hvor du gikk, og utryddet alle dine fiender for deg, og jeg har latt deg vinne et navn så stort som de størstes på jorden.
9 Og jeg har gjort i stand et bosted for mitt folk Israel, og jeg har plantet det der, så det bor i sitt hjem og ikke uroes mere, og urettferdige mennesker ikke herjer det lenger som før,
10 like fra den tid jeg satte dommere over mitt folk Israel, og jeg har ydmyket alle dine fiender. Og nå forkynner jeg deg at Herren vil bygge deg et hus.
11 Når dine dagers tall er fullt, og du går til dine fedre, da vil jeg etter deg oppreise din slekt, en av dine sønner, og jeg vil grunnfeste hans kongedømme.
12 Han skal bygge meg et hus, og jeg vil trygge hans trone til evig tid.
13 Jeg vil være hans far, og han skal være min sønn, og min miskunnhet vil jeg ikke la vike fra ham, slik som jeg lot den vike fra ham som var før deg,
14 men jeg vil la ham bli i mitt hus og i mitt rike til evig tid, og hans trone skal være grunnfestet til evig tid.
15 Alle disse ord og hele dette syn bar Natan fram for David.
16 Da gikk kong David inn og ble der inne for Herrens åsyn, og han sa: Hvem er jeg, Herre Gud, og hva er mitt hus, at du har ført meg hertil?
17 Og enda var dette for lite dine øyne, Gud, og du talte om din tjeners hus langt fram i tiden, og du har sett til meg på menneskers vis, sa du kunne opphøye meg, Herre Gud!
18 Hva skal så David mere si til deg om den ære du har vist din tjener? Du kjenner jo din tjener.
19 Herre! For din tjeners skyld og etter ditt hjerte har du gjort alt dette store og forkynt alle disse store ting.
20 Herre! Det er ingen som du, og det er ingen Gud foruten deg, etter alt det vi har hørt med våre ører.
21 Og hvor er det på jorden et eneste folk som ditt folk Israel, et folk som Gud kom og fridde ut, så det skulle være hans eget folk, for å gjøre deg et navn ved store og forferdelige gjerninger, ved å drive ut hedningefolk for ditt folks skyld, som du fridde ut fra Egypt?
22 Og du satte ditt folk Israel til å være ditt folk til evig tid, og du, Herre, er blitt deres Gud.
23 Så la nå, Herre, det ord du har talt om din tjener og om hans hus, stå fast til evig tid, og gjør som du har sagt!
24 Ja, la det stå fast! Da skal ditt navn bli stort til evig tid, så folk skal si: Herren, hærskarenes Gud, Israels Gud, er Gud for Israel! Og din tjener Davids hus skal være grunnfestet for ditt åsyn.
25 For du, min Gud, har åpenbart for din tjener at du vil bygge ham et hus. Derfor har din tjener fått frimodighet til å be for ditt åsyn.
26 Og nå, Herre, du er Gud, og du har lovt din tjener denne lykke.
27 Så la det nå behage deg å velsigne din tjeners hus, så det må bli stående for ditt åsyn til evig tid! For det som du, Herre, velsigner, er velsignet i all evighet.

[^1]:  idet tabernaklet ble flyttet fra et sted til et annet.
