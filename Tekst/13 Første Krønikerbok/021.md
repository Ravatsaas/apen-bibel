## Kapittel 21

1 Men Satan sto opp imot Israel og egget David til å telle Israel.
2 Da sa David til Joab og folkets høvedsmenn: Gå avsted og tell Israel fra Be'erseba like til Dan og kom så til meg med melding, så jeg kan få vite tallet på dem.
3 Da sa Joab: Herren legge hundre ganger så mange til sitt folk som de er nå! Er de ikke, herre konge, alle sammen min herres tjenere? Hvorfor krever min herre dette? Hvorfor skal det bli til skyld for Israel?
4 Men kongen holdt fast ved sin befaling og gav ikke etter for Joab. Så tok da Joab ut og dro omkring i hele Israel og kom så tilbake til Jerusalem.
5 Og Joab oppgav for David det tall som var utkommet ved folkemønstringen. I hele Israel var det elleve hundre tusen mann som kunne dra sverd, og i Juda fire hundre og sytti tusen.
6 Men Levi og Benjamin hadde han ikke mønstret sammen med de andre; for kongens ord var en styggedom for Joab.
7 Det som var skjedd, var ondt i Guds øyne, og han slo Israel.
8 Da sa David til Gud: Jeg har syndet storlig ved å gjøre dette; men tilgi nå din tjeners misgjerning, for jeg har båret meg meget uforstandig at.
9 Men Herren talte til Gad, Davids seer, og sa:
10 Gå og tal til David og si: Så sier Herren: Tre ting forelegger jeg deg; velg en av dem, sa vil jeg gjøre så mot deg!
11 Da kom Gad til David og sa til ham: Så sier Herren: Velg nå
12 enten hungersnød i tre år eller å ligge under for dine motstandere i tre måneder, så du ikke kan undfly dine fienders sverd, eller at Herrens sverd og pest skal komme over landet i tre dager, og Herrens engel skal volde ødeleggelse i hele Israels landemerke! Tenk nå etter hva jeg skal svare ham som har sendt meg!
13 David sa til Gad: Jeg er i stor angst; la meg da helst falle i Herrens hånd! For hans barmhjertighet er stor, men i menneskers hånd vil jeg nødig falle.
14 Så lot Herren det komme en pest i Israel, og det falt sytti tusen mann av Israel.
15 Og Gud sendte en engel til Jerusalem for å ødelegge det. Men da han holdt på med å ødelegge, så Herren det, og han angret det onde og sa til engelen som gjorde ødeleggelse: Det er nok; dra nå din hånd tilbake! Herrens engel sto da ved jebusitten Ornans treskeplass.
16 Som nå David så opp, fikk han se Herrens engel, som sto mellom jorden og himmelen med draget sverd i sin hånd og rakte det ut mot Jerusalem. Da falt David og de eldste ned på sitt ansikt, kledd i sekk.
17 Og David sa til Gud: Var det ikke jeg som befalte at folket skulle telles? Det er jeg som har syndet og gjort ille; men denne min flokk, hva har de gjort? Herre min Gud, la heller din hånd komme over meg og over min fars hus, men ikke over ditt folk, så det blir hjemsøkt!
18 Da befalte Herrens engel Gad å si til David at han skulle gå opp og reise et alter for Herren på jebusitten Ornans treskeplass.
19 Så gikk David dit opp etter det ord som Gad hadde talt i Herrens navn.
20 Da nå Ornan vendte seg om, fikk han se engelen, og hans fire sønner, som var med ham, skjulte seg; Ornan holdt just på med å treske hvete.
21 Da David kom til Ornan, så Ornan ut og fikk se David; så gikk han ut av treskeplassen og kastet seg ned for David med ansiktet mot orden.
22 Og David sa til Ornan: La meg få det sted hvor du har din treskeplass, så jeg kan bygge et alter for Herren der! La meg få det for dets fulle pris, for at hjemsøkelsen kan stanse og vike fra folket!
23 Da sa Ornan til David: Ta det bare! Min herre kongen må gjøre hva han finner for godt! Her gir jeg deg oksene til brennofferne og treskesledene til ved og hveten til matofferet; alt sammen gir jeg som gave.
24 Men kong David svarte: Nei, jeg vil kjøpe det for full pris; jeg vil ikke ta til Herren det som ditt er, og ofre brennoffere som jeg har fått for intet.
25 Så gav David Ornan for stedet seks hundre sekel gull etter vekt.
26 Og David bygget der et alter for Herren og ofret brennoffere og takkoffere; og han ropte til Herren, og han svarte ham med ild fra himmelen på brennoffer-alteret.
27 Og Herren befalte engelen at han skulle stikke sitt sverd i skjeden igjen.
28 Da David så at Herren hadde bønnhørt ham på jebusitten Ornans treskeplass, så ofret han der på den tid.
29 Herrens tabernakel, som Moses hadde latt gjøre i ørkenen, og brennoffer-alteret sto dengang på haugen i Gibeon;
30 men David torde ikke gå ditt for å søke Gud; så forferdet var han for Herrens engels sverd.
