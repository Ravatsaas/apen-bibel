## Kapittel 15

1 Siden bygget han seg huser i Davids stad og gjorde i stand et sted for Guds ark og reiste et telt for den.
2 Da sa David: Ingen skal bære Guds ark uten levittene; for dem har Herren utvalgt til å bære Guds ark og til å tjene ham for alle tider.
3 Så samlet David hele Israel til Jerusalem for å føre Herrens ark opp til det sted som han hadde gjort i stand for den.
4 Og David kalte Arons barn og levittene sammen:
5 av Kahats barn Uriel, den øverste, og hans brødre, hundre og tyve,
6 av Meraris barn Asaja, den øverste, og hans brødre, to hundre og tyve,
7 av Gersoms barn Joel, den øverste, og hans brødre, hundre og tretti,
8 av Elisafans barn Semaja, den øverste, og hans brødre, to hundre,
9 av Hebrons barn Eliel, den øverste, og hans brødre, åtti.
10 av Ussiels barn Amminadab, den øverste, og hans brødre, hundre og tolv.
11 Så kalte David til seg prestene Sadok og Ebjatar og levittene Uriel, Asaja og Joel, Semaja og Eliel og Amminadab.
12 Og han sa til dem: Dere familiehoder for levittene, hellige dere, både dere og deres brødre, og før Herrens, Israels Guds ark opp til det sted jeg har gjort i stand for den!
13 Det var fordi dere ikke var med første gang at Herren vår Gud brøt inn iblandt oss; for vi søkte ham ikke på rette måte.
14 Da helliget prestene og levittene seg for å føre Herrens. Israels Guds ark opp.
15 Og levittenes barn bar Guds ark på sine skuldrer ved hjelp av bærestengene, slik som Moses hadde påbudt etter Herrens ord.
16 Så befalte David de øverste blandt levittene at de skulle stille sine brødre sangerne fram med musikkinstrumenter, harper og citarer og cymbler, som de skulle spille på, idet de lot gledesangen tone.
17 Da stilte levittene fram Heman, sønn av Joel, og av hans brødre Asaf, sønn av Berekja, og av deres brødre Meraris barn Etan, sønn av Kusaja,
18 og sammen med dem deres brødre av annen rang, Sakarja, Ben og Ja'asiel og Semiramot og Jehiel og Unni, Eliab og Benaja og Ma'aseja og Mattitja og Eliflehu og Mikneja og Obed-Edom og Je'iel, dørvokterne.
19 Sangerne Heman, Asaf og Etan skulle slå på kobbercymbler;
20 Sakarja og Asiel og Semiramot og Jehiel og Unni og Eliab og Ma'aseja og Benaja skulle spille på harper etter Alamot*, / {* sannsynligvis en toneart, SLM 46, 1.}
21 og Mattitja og Eliflehu og Mikneja og Obed-Edom og Je'iel og Asasja på citarer etter Sjeminit* for å lede sangen. / {* sannsynligvis en toneart, SLM 6, 1.}
22 Kenanja, levittenes sangmester, underviste i sangen; for han var kyndig i det.
23 Berekja og Elkana var dørvoktere ved arken.
24 Prestene Sebaina og Josjafat og Netanel og Amasai og Sakarja og Benaja og Elieser blåste i trompeter foran Guds ark, og Obed-Edom og Jehia var dørvoktere ved arken.
25 Så gikk David og Israels eldste og høvedsmennene over tusen avsted for å hente Herrens pakts-ark opp fra Obed-Edoms hus under jubel.
26 Og da nå Gud hjalp levittene som bar Herrens pakts-ark, ofret de syv okser og syv værer.
27 David var klædd i en kåpe av hvitt bomullstøy, og likeså alle de levitter som bar arken, og sangerne og Kenanja, sangmesteren, som ledet sangen; dessuten hadde David en livkjortel av lerret på.
28 Og hele Israel førte Herrens pakts-ark opp med fryderop og med basunklang og med trompeter og cymbler, under harpe- og citarspill.
29 Men da Herrens pakts-ark kom inn i Davids stad, da så Mikal, Sauls datter, ut gjennom vinduet, og hun så kong David hoppe og danse, og hun foraktet ham i sitt hjerte.
