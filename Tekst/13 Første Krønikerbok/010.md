## Kapittel 10

1 Filistrene stred mot Israel, og Israels menn flyktet for filistrene, og det lå mange falne på Gilboa-fjellet.
2 Og filistrene var like i hælene på Saul og hans sønner, og de drepte Jonatan og Abinadab og Malkisua, Sauls sønner.
3 Og striden ble hård der hvor Saul sto; og bueskytterne kom over ham, og han ble grepet av redsel for skytterne.
4 Da sa Saul til sin våbensvenn: Dra ditt sverd og gjennombor meg med det, så ikke disse uomskårne skal komme og fare ille med meg! Men våbensvennen ville ikke; han var for redd. Da tok Saul sitt sverd og styrtet seg i det.
5 Og da våbensvennen så at Saul var død, styrtet også han seg i sitt sverd og døde.
6 Slik døde Saul og hans tre sønner og hele hans hus; de døde alle sammen.
7 Og da alle israelittene i dalen så at de var flyktet, og at Saul og hans sønner var døde, forlot de sine byer og flyktet; og filistrene kom og bosatte seg i dem.
8 Dagen etter kom filistrene for å plyndre de falne; da fant de Saul og hans sønner liggende på Gilboa-fjellet.
9 De plyndret ham og tok hans hode og hans våben og sendte bud rundt omkring i filistrenes land for å forkynne det glade budskap for sine avguder og for folket.
10 Og hans våben la de i sin guds hus, og hans hjerneskall hengte de opp i Dagons hus.
11 Da hele Jabes i Gilead fikk høre alt det filistrene hadde gjort med Saul,
12 dro alle våbenføre menn avsted og tok Sauls og hans sønners kropper og førte dem til Jabes; og de begravde deres ben under terebinten i Jabes og holdt faste i syv dager.
13 Slik døde Saul for den troløshets skyld som han hadde vist mot Herren, fordi han ikke hadde holdt seg etter Herrens ord, og likeledes fordi han hadde søkt til dødningemanere for å spørre dem til råds.
14 Men han spurte ikke Herren; derfor lot han ham dø og førte kongedømmet over til David, Isais sønn.
