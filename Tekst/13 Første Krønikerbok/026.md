## Kapittel 26

1 Vedkommende dørvokternes skifter, så hørte til korahittene Meselemja, Kores sønn, av Asafs barn.
2 Og Meselemjas sønner var: Sakarja, den førstefødte, Jediael, den annen, Sebadja, den tredje, Jatniel, den fjerde,
3 Elam, den femte, Johanan, den sjette, Eljoenai, den syvende.
4 Obed-Edoms sønner var: Semaja, den førstefødte, Josabad, den annen, Joah, den tredje, og Sakar, den fjerde, og Netanel, den femte,
5 Ammiel, den sjette, Issakar, den syvende, Pe'ulletai, den åttende; for Gud hadde velsignet ham.
6 Hans sønn Semaja fikk og sønner, som ble de rådende i sin ætt; for de var dyktige menn.
7 Semajas sønner var: Otni og Refael og Obed, Elsabad og hans brødre, dyktige menn, Elihu og Semakja.
8 Alle disse var etterkommere av Obed-Edom, både de og deres sønner og brødre, dyktige og sterke menn til tjenesten - i alt to og seksti etterkommere av Obed-Edom.
9 Meselemja hadde også sønner og brødre, dyktige menn - i alt atten.
10 Sønnene til Hosa, som hørte til Meraris barn, var: Simri, overhodet - for vel var han ikke den førstefødte, men hans far satte ham til å være overhode -
11 Hilkia, den annen, Tebalja, den tredje, Sakarja, den fjerde; Hosas sønner og brødre var i alt tretten.
12 Disse dørvokter-skifter, det vil si deres overhoder, pålå det å gjøre vakttjeneste i Herrens hus sammen med sine brødre.
13 Og de kastet lodd om hver port, den minste som den største, etter sine familier.
14 Loddet mot øst falt på Selemja; også for hans sønn Sakarja, en klok rådgiver, kastet de lodd, og hans lodd kom ut mot nord.
15 For Obed-Edom falt loddet mot syd, og for hans sønner falt det ved forrådshuset.
16 For Suppim og Hosa falt loddet mot vest ved Salleket-porten på allfarveien som går oppover, den ene vaktpost ved den andre.
17 Mot øst sto seks levitter, mot nord hver dag fire, mot syd hver dag fire, og ved forrådshuset to og to.
18 Ved Parbar mot vest sto fire ved veien og to ved selve Parbar.
19 Dette var dørvokternes skifter av korahittenes barn og av Meraris barn.
20 Av levittene hadde Akia oppsyn over skattene i Guds hus og over de til Herren helligede ting.
21 Ladans sønner, gersonittenes etterkommere gjennom Ladan, overhodene for gersonitten Ladans familier, var jehielittene.
22 Jehielittenes sønner Setam og hans bror Joel hadde oppsyn over skattene i Herrens hus.
23 Vedkommende amramittene, jisharittene, hebronittene, ossielittene,
24 så var Sebuel, sønn av Moses' sønn Gersom, overopsynsmann over skattene.
25 Og hans frender av Eliesers ætt var Eliesers sønn Rehabja Og hans sønn Jesaja og hans sønn Joram Og hans sønn Sikri Og hans sønn Selomot.
26 Denne Selomot Og hans brødre hadde oppsyn over alle de til Herren helligede ting, som kong David og familiehodene blant høvedsmennene over tusen og over hundre og hærførerne hadde helliget;
27 etter krigene hadde de helliget det av hærfanget for å sette Herrens hus i stand.
28 Og alt det seeren Samuel og Saul, Kis' sønn, og Abner, Ners sønn, og Joab, Serujas sønn, hadde helliget - alt som noen hadde helliget - var under oppsyn av Selomit og hans brødre.
29 Blant jisharittene var Kenanja og hans sønner satt til å røkte de verdslige gjøremål i Israel som tilsynsmenn og dommere.
30 Blant hebronittene var Hasabja og hans brødre, dyktige menn, tusen og syv hundre i tallet, satt over Israel i landet på vestsiden av Jordan i alt som vedkom Herrens gjerning og kongens tjeneste.
31 Til hebronittene hørte Jerija, overhodet for hebronittene etter deres ætter og familier; i det firtiende år av Davids regjering ble det foretatt undersøkelse blant dem, og det fantes blant dem dyktige krigsmenn i Jaser i Gilead.
32 Hans frender, dyktige menn, var to tusen og syv hundre, som alle var familiehoder; dem satte kong David over rubenittene og gadittene og den halve Manasse stamme i alle Guds saker og kongens saker.
