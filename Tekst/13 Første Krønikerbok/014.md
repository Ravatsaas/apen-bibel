## Kapittel 14

1 Kongen i Tyrus Hiram skikket sendemenn til David med sedertre, og han sendte stenhuggere og tømmermenn til å bygge et hus for ham.
2 Og David forsto at Herren hadde stadfestet hans kongedømme over Israel; for hans rike var blitt hevet høyt for hans folk Israels skyld.
3 David tok enda flere hustruer i Jerusalem, og han fikk enda flere sønner og døtre.
4 Dette er navnene på de sønner han fikk i Jerusalem: Sammua og Sobab, Natan og Salomo
5 og Jibhar og Elisua og Elpelet
6 og Nogah og Nefeg og Jafia
7 og Elisama og Be'eljada og Elifelet.
8 Da filistrene hørte at David var salvet til konge over hele Israel, dro alle filistrene ut for å søke etter David; og da David hørte det, dro han ut imot dem.
9 Og filistrene kom og spredte seg utover i Refa'im-dalen.
10 Da spurte David Gud: Skal jeg dra ut mot filistrene, og vil du gi dem i min hånd? Og Herren svarte: Dra ut! Så vil jeg gi dem i din hånd.
11 Så dro de opp til Ba'al-Perasim, og der slo David dem, og David sa: Gud har brutt igjennom mine fiender ved min hånd, som vannene bryter igjennom. Derfor ble dette sted kalt Ba'al-Perasim.
12 Der lot de etter seg sine guder, og David befalte at de skulle brennes opp med ild.
13 Men filistrene kom igjen og spredte seg utover i dalen.
14 Og David spurte Gud igjen, og Gud sa til ham: Du skal ikke dra opp etter dem; vend deg fra dem og ta en omvei, så du kommer over dem midt for bakatrærne,
15 og når du hører lyden av skritt i bakatrærnes topper, da skal du dra ut i striden; for Gud har draget ut foran deg for å slå filistrenes hær.
16 David gjorde som Gud hadde befalt ham, og de slo filistrenes hær og forfulgte dem fra Gibeon og like til Geser.
17 og Davids navn kom ut i alle landene, og Herren lot frykt for ham komme over alle folkene.
