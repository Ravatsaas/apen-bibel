## Kapittel 1

1 Paulus og Silvanus og Timoteus - til tessalonikernes menighet i Gud vår Far og den Herre Jesus Kristus:
2 Nåde være med dere og fred fra Gud vår Far og den Herre Jesus Kristus!
3 Vi er skyldige til å takke Gud alltid for dere, brødre, som tilbørlig er, fordi deres tro vokser rikelig, og kjærligheten til hverandre tar til hos hver og en iblant dere alle,
4 så vi selv roser oss av dere i Guds menigheter for deres tålmodighet og tro under alle deres forfølgelser og de trengsler som dere holder ut
5 - et varsel om Guds rettferdige dom - for at dere skal finnes verdige til Guds rike, det som dere og lider for,
6 så sant det er rettferdig for Gud å gi dem som trenger dere, trengsel til vederlag,
7 men dere som trenges, ro sammen med oss, når vår Herre Jesus åpenbares fra himmelen med sin makts engler,
8 med flammende ild, når han tar hevn over dem som ikke kjenner Gud, og over dem som ikke er lydige mot vår Herre Jesu evangelium,
9 de som skal lide straff, en evig fortapelse bort fra Herrens åsyn og fra hans makts herlighet,
10 når han kommer på hin dag for å vise seg herlig i sine hellige og underfull i alle de troende - for trodd ble vårt vitnesbyrd til dere.
11 Derfor ber vi og alltid for dere at vår Gud må akte dere verdige for sitt kall og mektig fylle dere med all lyst til det gode og virksomhet i troen,
12 for at vår Herre Jesu navn må bli herliggjort i dere, og dere i ham, etter vår Guds og den Herre Jesu Kristi nåde.
