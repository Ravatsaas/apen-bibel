## Kapittel 17

1 Det var en mann fra Efra'imfjellene som hette Mika.
2 Han sa til sin mor: De elleve hundre sekel sølv[^1] som ble tatt fra deg, og som du har uttalt forbannelse over, så også jeg hørte på det - disse penger er hos meg; det er jeg som har tatt dem. Da sa hans mor: Velsignet være du, min sønn, av Herren!
3 Så gav han sin mor de elleve hundre sekel sølv tilbake; men hans mor sa: Disse penger vier jeg nå til Herren og overgir dem til min sønn, for at han kan gjøre et utskåret bilde med et støpt fotstykke til, og nå gir jeg deg dem tilbake.
4 Han gav da pengene tilbake til sin mor; og hans mor tok to hundre sekel sølv og gav det til en gullsmed, og for disse penger gjorde han et utskåret bilde med et støpt fotstykke; det var siden i Mikas hus.
5 Og mannen Mika hadde et gudshus, og han hadde gjort en livkjortel og husguder og hadde vidd en av sine sønner til prest for seg.
6 I de dager var det ingen konge i Israel; hver mann gjorde hva rett var i hans øyne.
7 Der var en ung mann fra Betlehem i Juda; han var en levitt av dem som hørte til i Juda stamme, og der bodde han som fremmed.
8 Denne mann dro bort fra sin by, fra Betlehem i Juda, for å ta opphold hvor det kunne falle seg; og han kom på sin vandring til Efra'imfjellene, til Mikas hus.
9 Mika sa til ham: Hvor kommer du fra? Han svarte: Jeg er en levitt fra Betlehem i Juda og er nå på vandring for å ta opphold hvor jeg finner leilighet.
10 Da sa Mika til ham: Bli hos meg og vær far og prest for meg! Så vil jeg gi deg ti sekel sølv om året og holde deg med klær og kost. Da gikk levitten inn til ham.
11 Og levitten samtykket i å bli hos mannen, og den unge mann var for ham som en av hans egne sønner.
12 Mika innvidde levitten, og den unge mann ble hans prest; og han ble boende i Mikas hus.
13 Og Mika sa: Nå vet jeg at Herren vil gjøre vel imot meg siden jeg har fått en levitt til prest.

[^1]:  DMR 16, 5.
