## Kapittel 5

1 Dengang sang Debora og Barak Abinoams sønn, denne sang:
2 Lov Herren, fordi fyrstene i Israel gikk først i striden fordi folket møtte villig fram!
3 Hør, dere konger! Lytt til, dere høvdinger! Jeg - jeg vil synge om Herren; jeg vil lovsynge Herren, Israels Gud.
4 Herre, da du gikk ut fra Se'ir, da du skred fram fra Edoms mark, da bevet jorden, himlene dryppet, skyene dryppet av vann.
5 Fjellene skalv for Herrens åsyn, Sinai der borte skalv for Herrens, Israels Guds åsyn.
6 I Samgars, Anats sønns dager, i Jaels dager var stiene øde, de veifarende gikk på krokete stier.
7 Det fantes ingen fører i Israel, nei, ingen før jeg, Debora, sto fram, før jeg sto fram, en mor i Israel.
8 De valgte nye guder, da var der kamp ved portene; ei såes skjold, ei heller spyd blandt førti tusen i Israel.
9 Mitt hjerte slår for Israels høvdinger og for dem som villig møtte fram blandt folket. Pris Herren!
10 Syng, dere som rider på lyse aseninner, dere som sitter på deres tepper, og dere som vandrer på veien!
11 Bueskytternes røst lyder ved brønnene; der priser de Herrens rettferdige verk, hans styrelses rettferdige verk i Israel. Dengang steg de ned til portene, Herrens folk.
12 Våkn opp, våkn opp, Debora, våkn opp, våkn opp, stem i en sang! Stå opp, Barak, og før dine fanger i fangenskap, du Abinoams sønn!
13 Dengang lød det: Stig ned, du lille flokk, stig ned til heltene, du folk! Herre, stig ned og strid for meg blandt kjempene!
14 Av Efra'im steg de ned, de som har sin rot på Amaleks fjell; etter deg kom Benjamin blandt dine folk; av Makir steg høvdinger ned, og av Sebulon de som drar fram med hærførerstav,
15 og fyrster i Issakar med Debora, og som Issakar, så Barak; i dalen styrter de avsted i hans følge. Ved Rubens bekker holdtes store rådslagninger.
16 Hvorfor ble du sittende mellom fehegnene og hørte på hyrdefløytene? Ved Rubens bekker holdtes store rådslagninger.
17 Gilead - hinsides Jordan ble han i ro, og Dan - hvorfor dvelte han ved skipene? Aser ble sittende ved havets bredd, og ved sine bukter ble han i ro.
18 Sebulon er et folk som ringeakter sitt liv inntil døden, likeså Naftali på sine fjell.
19 Konger kom, de stred, dengang stred Kana'ans konger ved Ta'anak, ved Megiddos vann; hærfang av sølv fikk de ikke.
20 Fra himmelen stred de, stjernene fra sine baner, de stred mot Sisera.
21 Kisons bekk rev dem bort, den eldgamle bekk, Kisons bekk. Skrid fram, min sjel, med kraft!
22 Da trampet hestenes hover under kjempenes jagende, jagende fart.
23 Forbann Meros, sa Herrens engel, forbann, forbann dets folk, fordi de ikke kom Herren til hjelp, Herren til hjelp blandt kjempene.
24 Priset fremfor kvinner være Jael, kenitten Hebers hustru! Fremfor kvinner i telt være hun priset!
25 Vann bad han om, melk gav hun ham; i prektig skål bar hun fram fløte.
26 Sin hånd rekker hun ut etter teltpluggen og sin høyre hånd etter arbeidshammeren; hun slår Sisera med hammeren, knuser hans hode, sønderslår og gjennemborer hans tinning.
27 For hennes føtter seg han ned, falt han, lå han; for hennes føtter seg han ned, falt han; der han seg ned, der lå han fellet.
28 Gjennom vinduet skuer hun og roper, Siseras mor, ut gjennom gitteret: Hvorfor venter hans vogn med å komme? Hvorfor dveler hans traveres skritt?
29 De klokeste av hennes fruer svarer henne, og selv gir hun seg svar på sine ord:
30 De finner sikkert plynder og deler det: En jente eller to til hver mann. Sisera plyndrer fargede klær. Han plyndrer fargede, broderte klær; én farget kledning og to broderte halsduker hver av dem!
31 Måtte alle dine fiender omkomme slik, Herre, og de som elsker ham, være som solen når den går fram i sin kraft! - Og landet hadde ro i førti år.
