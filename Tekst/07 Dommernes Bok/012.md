## Kapittel 12

1 Efra'ims menn ble kalt til våben og dro mot nord; og de sa til Jefta: Hvorfor sendte du ikke bud etter oss da du dro avsted for å stride mot Ammons barn? Nå vil vi sette ild på huset du bor i.
2 Da sa Jefta til dem: Jeg og mitt folk lå i en hård strid med Ammons barn; da kalte jeg på dere, men dere hjalp meg ikke mot dem;
3 og da jeg så at dere ikke ville hjelpe, satte jeg mitt liv på spill og dro avsted mot Ammons barn, og Herren gav dem i min hånd. Hvorfor kommer dere da farende mot meg idag og vil stride mot meg?
4 Deretter samlet Jefta alle Gileads menn og stred imot Efra'im, og Gileads menn slo Efra'im; for de* hadde sagt: Rømlinger fra Efra'im er dere gileaditter midt i Efra'im og midt i Manasse. / {* efra'imittene.}
5 Og gileadittene stengte vadestedene over Jordan for Efra'im; og hver gang det kom en efra'imitt som hadde flyktet fra slaget og sa: La meg slippe over, da sa Gileads menn til ham: Er du en efra'imitt? Han svarte: Nei.
6 Da sa de til ham: Si sjibbolet! Men han sa sibbolet, for han kunne ikke uttale det riktig. Så grep de ham og slo ham ihjel ved Jordans vadesteder; og det falt dengang to og førti tusen av Efra'im.
7 Jefta dømte Israel i seks år; og gileaditten Jefta døde og ble begravet i en av Gileads byer.
8 Etter ham var Ibsan fra Betlehem dommer i Israel.
9 Han hadde tretti sønner; tretti døtre giftet han bort, og tretti døtre førte han hjem som hustruer for sine sønner; og han dømte Israel i syv år.
10 Og Ibsan døde og ble begravet i Betlehem.
11 Etter ham var sebulonitten Elon dommer i Israel; han dømte Israel i ti år.
12 Og sebulonitten Elon døde og ble begravet i Ajalon i Sebulons land.
13 Etter ham var piratonitten Abdon, Hillels sønn, dommer i Israel.
14 Han hadde førti sønner og tretti sønnesønner, som red på sytti eselfoler; han dømte Israel i åtte år.
15 Og piratonitten Abdon, Hillels sønn, døde og ble begravet i Piraton i Efra'ims land, på Amalekitter-fjellet.
