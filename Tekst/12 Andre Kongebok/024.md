## Kapittel 24

1 I hans tid dro kongen i Babel Nebukadnesar opp, og Jojakim ble hans tjener i tre år; da falt han fra ham igjen.
2 Og Herren sendte mot ham kaldeiske og syriske og moabittiske og ammonittiske hærflokker; han sendte dem mot Juda for å ødelegge det etter det ord som Herren hadde talt ved sine tjenere profetene.
3 Det var bare etter Herrens bud dette kom over Juda, fordi han ville støte dem bort fra sitt åsyn for Manasses synders skyld, for alt det han hadde gjort,
4 også for det uskyldige blods skyld som han hadde utøst, så han fylte Jerusalem med uskyldig blod; og Herren ville ikke tilgi.
5 Hva som ellers er å fortelle om Jojakim og om alt det han gjorde, det er oppskrevet i Judas kongers krønike.
6 Og Jojakim la seg til hvile hos sine fedre, og hans sønn Jojakin ble konge i hans sted.
7 Men kongen i Egypt dro ikke mere ut av sitt land; for kongen i Babel hadde tatt alt det som hadde tilhørt kongen i Egypt, fra Egypts bekk til Frat-elven.
8 Jojakin var atten år gammel da han ble konge, og han regjerte tre måneder i Jerusalem; hans mor hette Nehusta; hun var datter av Elnatan og var fra Jerusalem.
9 Han gjorde hva ondt var i Herrens øyne, aldeles som hans far hadde gjort.
10 På den tid dro Babels konge Nebukadnesars menn opp til Jerusalem, og byen ble kringsatt.
11 Siden dro kongen i Babel Nebukadnesar selv mot byen, mens hans menn holdt den kringsatt.
12 Da gikk Judas konge Jojakin ut til kongen i Babel, både han og hans mor og hans tjenere og høvedsmenn og hoffmenn; og kongen i Babel tok ham til fange i sitt åttende regjeringsår.
13 Han førte bort alle skattene i Herrens hus og i kongens hus, og han brøt gullet av alle de redskaper som Israels konge Salomo hadde latt gjøre i Herrens tempel, slik som Herren hadde sagt.
14 Han bortførte hele Jerusalem, alle de fornemste og alle rikmenn - ti tusen fanger - og alle tømmermenn og stenhuggere og smeder; det ble ikke noen tilbake uten de ringeste av landets folk.
15 Han bortførte Jojakin til Babel; også kongens mor og hustruer og hoffmenn og de mektigste i landet førte han fangne fra Jerusalem til Babel.
16 Og alle rikmennene - syv tusen - og tømmermennene og stenhuggerne og smedene - tusen - alle sammen djerve krigsmenn, dem førte kongen i Babel fangne til Babel.
17 Og kongen i Babel satte hans farbror Mattanja til konge i hans sted og forandret hans navn til Sedekias.
18 Sedekias var en og tyve år gammel da han ble konge, og han regjerte elleve år i Jerusalem; hans mor hette Hamital; hun var datter av Jirmeja og var fra Libna.
19 Han gjorde hva ondt var i Herrens øyne, aldeles som Jojakim hadde gjort.
20 For på grunn av Herrens vrede gikk det så med Jerusalem og Juda, inntil han kastet dem bort fra sitt åsyn. Og Sedekias falt fra kongen i Babel
