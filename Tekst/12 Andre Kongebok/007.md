## Kapittel 7

1 Da sa Elisa: Hør Herrens ord! Så sier Herren: Imorgen ved denne tid skal et mål fint mel være å få for en sekel og likeså to mål bygg for en sekel i Samarias port.
2 Men den høvedsmann hvis hånd kongen støttet seg på, svarte den Guds mann: Om så Herren gjorde luker på himmelen, hvordan skulle slikt kunne hende? Han svarte: Du skal få se det med egne øyne, men ikke få spise derav.
3 Foran byporten var det fire spedalske menn; de sa til hverandre: Hvorfor skal vi bli sittende her til vi dør?
4 Sier vi: Vi vil gå inn i byen, så er det hungersnød i byen, og vi må dø der, og blir vi sittende her, må vi også dø; så kom nå og la oss gå over til syrernes leir! Lar de oss leve, så lever vi, og dreper de oss, sa dør vi.
5 Så sto de opp i aftenskumringen for å gå inn i syrernes leir; og da de kom til utkanten av syrernes leir, fantes det ikke en mann der.
6 For Herren hadde latt syrernes leir høre lyd av vogner og hester, lyden av en stor hær; da sa de til hverandre: Du skal se Israels konge har leid hetittenes konger og Egypts konger mot oss til å overfalle oss.
7 Og de brøt opp i aftenskumringen og flyktet; de forlot sine telt og sine hester og eseler, hele leiren som den sto der, og flyktet for å berge livet.
8 Da nå de spedalske kom til utkanten av leiren, gikk de inn i et telt og spiste og drakk, og de tok sølv og gull og klær der og gikk bort og skjulte det; deretter vendte de tilbake og gikk inn i et annet telt og tok hva der var, og gikk bort og skjulte det.
9 Men så sa de til hverandre: Det er ikke rett det vi gjør; idag kan vi bære fram et gledelig budskap; tier vi stille og venter til morgenen gryr, så faller det skyld på oss; så kom nå og la oss gå inn og melde det i kongens hus!
10 Så kom de og ropte til vakten ved byporten og fortalte det og sa: Vi kom til syrernes leir; det var ikke en mann å se eller lyden av et menneske å høre, men hestene og eslene sto bundet, og teltene var som de pleier å være.
11 Portvokterne ropte det ut, og det ble meldt helt inn i kongens hus.
12 Da sto kongen opp om natten og sa til sine menn: Jeg skal si dere hva syrerne har gjort mot oss; de vet at vi lider hunger, derfor har de draget ut av leiren for å skjule seg på marken og tenker som så: Når de nå drar ut av byen, så griper vi dem levende, og så kan vi komme inn i byen.
13 Men en av hans menn svarte: La noen av dine folk ta fem av de hester som enda er tilbake her i byen! Det kan jo ikke gå dem verre enn hele mengden av israelitter som enda er tilbake her, eller verre enn hele mengden av israelitter som er omkommet. Og la oss så sende dem avsted, så får vi se!
14 Da tok de to vogner med hester for, og kongen sendte dem etter syrernes hær og sa: Dra avsted og se hvordan det har seg!
15 Så dro de etter dem like til Jordan og fant hele veien full av klær og andre ting som syrerne hadde kastet fra seg da de i angst ilte avsted; og sendebudene vendte tilbake og meldte det til kongen.
16 Så gikk folket ut og plyndret syrernes leir; da ble et mål fint mel å få for en sekel og likeså to mål bygg for en sekel, etter Herrens ord.
17 Kongen hadde satt den høvedsmann hvis hånd han støttet seg på, til å ha opsyn med porten; men folket trådte ham ned i porten, så han døde, slik som den Guds mann hadde sagt - som han hadde sagt dengang kongen kom ned til ham.
18 For da den Guds mann sa til kongen: Imorgen ved denne tid skal to mål bygg være å få for en sekel og likeså et mål fint mel for en sekel i Samarias port,
19 da svarte høvedsmannen den Guds mann: Om så Herren gjorde luker på himmelen, hvordan skulle det kunne gå slik til? Han svarte: Du skal få se det med egne øyne, men ikke få spise derav.
20 Og slik gikk det ham; folket trådte ham ned i porten, så han døde.
