## Kapittel 14

1 I Israels konge Joas', Joakas' sønns annet år ble Amasja konge; han var sønn av Judas konge Joas.
2 Han var fem og tyve år gammel da han ble konge, og regjerte ni og tyve år i Jerusalem; hans mor hette Joaddan og var fra Jerusalem.
3 Han gjorde hva rett var i Herrens øyne, men ikke som hans stamfar David; han gjorde aldeles som sin far Joas.
4 Dog ble offerhaugene ikke nedlagt; folket ble ved å ofre og brenne røkelse på haugene.
5 Så snart han hadde fått kongedømmet fast i sin hånd, slo han ihjel dem av sine tjenere som hadde slått ihjel hans far kongen.
6 Men mordernes barn drepte han ikke, etter det som er skrevet i Mose lovbok, hvor Herren har gitt dette bud: Foreldre skal ikke lide døden for sine barns skyld, og barn ikke lide døden for sine foreldres skyld; men enhver skal dø for sin egen synd.
7 Han slo Edom i Saltdalen, ti tusen mann, og inntok Sela og kalte det Jokte'el, som det heter den dag idag.
8 På den tid sendte Amasja bud til Israels konge Joas, sønn av Joakas, Jehus sønn, og lot si: Kom, la oss prøve styrke med hverandre!
9 Men Israels konge Joas sendte bud til Judas konge Amasja og svarte: Tornebusken på Libanon sendte bud til sederen på Libanon og lot si: La min sønn få din datter til hustru! Men de ville dyr på Libanon fór fram og trådte tornebusken ned.
10 Du har slått Edom, og derfor er du blitt overmodig; la deg nøye med den ære og bli hjemme! Hvorfor vil du kalle ulykken ned over deg, så du går til grunne, både du og Juda med deg?
11 Men Amasja hørte ikke på ham. Da dro Israels konge Joas opp, og han og Judas konge Amasja prøvde styrke med hverandre ved Bet-Semes, som hører til Juda.
12 Og Judas menn ble slått av Israels menn, og de flyktet hver til sitt hjem;
13 men Judas konge Amasja, sønn av Joas, Akasjas sønn, ble tatt til fange av Israels konge Joas ved Bet-Semes. Og da de kom til Jerusalem, rev han ned et stykke av Jerusalems mur, fra Efra'im-porten til Hjørneporten, fire hundre alen.
14 Og han tok alt det gull og sølv og alle de kar som fantes i Herrens hus og i skattkammerne i kongens hus, og dessuten gislene; sa vendte han tilbake til Samaria.
15 Hva som ellers er å fortelle om Joas, om det han gjorde, og om hans store gjerninger og hans krig med Judas konge Amasja, det er oppskrevet i Israels kongers krønike.
16 Og Joas la seg til hvile hos sine fedre og ble begravet i Samaria hos Israels konger, og hans sønn Jeroboam ble konge i hans sted.
17 Judas konge Amasja, Joas' sønn, levde femten år etter at Israels konge Joas, Joakas' sønn, var død.
18 Hva som ellers er å fortelle om Amasja, det er oppskrevet i Judas kongers krønike.
19 De gjorde en sammensvergelse mot ham i Jerusalem, og han flyktet til Lakis; men de sendte folk etter ham til Lakis og drepte ham der.
20 Så kjørte de ham derfra med hester*, og han ble begravet i Jerusalem hos sine fedre i Davids stad. / {* nemlig til Jerusalem.}
21 Og alt Judas folk tok og gjorde Asarja*, som da var seksten år gammel, til konge i hans far Amasjas sted. / {* d.s.s. Ussia; 2KG 15, 13. 30.}
22 Han gjorde Elat til en fast by og vant det tilbake for Juda, etter at kongen hadde lagt seg til hvile hos sine fedre.
23 I Judas konge Amasjas, Joas' sønns femtende år ble Jeroboam, sønn av Israels konge Joas, konge i Samaria, og han regjerte i en og førti år.
24 Han gjorde hva ondt var i Herrens øyne; han vek ikke fra noen av de synder som Jeroboam, Nebats sønn, hadde gjort og fått Israel til å gjøre.
25 Han vant tilbake Israels landemerker fra der hvor veien går til Hamat, og like til Ødemarks-havet, etter det ord som Herren, Israels Gud, hadde talt ved sin tjener profeten Jonas, Amittais sønn, fra Gat-Hefer.
26 For Herren hadde sett at Israel var stedt i bitter nød, og det var ute både med store og små, og Israel hadde ingen hjelper.
27 Og Herren hadde ikke sagt at han ville utslette Israels navn under himmelen; derfor frelste han dem ved Jeroboam, Joas' sønn.
28 Hva som ellers er å fortelle om Jeroboam, om alt det han gjorde, og om hans store gjerninger, hvilke kriger han førte, og hvordan han vant tilbake til Israel den del av Damaskus og Hamat som før hadde tilhørt Juda, det er oppskrevet i Israels kongers krønike.
29 Og Jeroboam la seg til hvile hos sine fedre, hos Israels konger, og hans sønn Sakarja ble konge i hans sted.
