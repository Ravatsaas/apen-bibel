## Kapittel 19

1 Da kong Hiskia hørte det, sønderrev han sine klær og klædde seg i sekk og gikk inn i Herrens hus.
2 Og han sendte slottshøvdingen Eljakim og statsskriveren Sebna og de eldste blandt prestene, klædd i sekk, til profeten Esaias, Amos' sønn.
3 Og de sa til ham: Så sier Hiskia: En nødens og tuktelsens og vanærens dag er denne dag; barnet er kommet til modermunnen, men det er ingen kraft til å føde.
4 Kanskje Herren din Gud vil høre alt det Rabsake har sagt, han som hans herre, kongen i Assyria, har sendt for å håne den levende Gud, så at han straffer ham for de ord Herren din Gud har hørt. Opsend da en bønn for den levning som enda er iglen!
5 Da kong Hiskias tjenere kom til Esaias,
6 sa Esaias til dem: Så skal dere si til deres herre: Så sier Herren: Frykt ikke for de ord du hørte, de som assyrerkongens tjenere hånte meg med!
7 Se, jeg vil inngi ham et slikt sinn at han for et rykte* han får høre, vender tilbake til sitt land; og jeg vil la ham falle for sverdet i sitt land**. / {* 2KG 19, 9.} / {** 2KG 19, 37.}
8 Da Rabsake vendte tilbake, fant han assyrerkongen i ferd med å stride mot Libna; for han hadde hørt at han hadde brutt opp fra Lakis.
9 Da hørte kongen si om Tirhaka, kongen i Etiopia, at han hadde draget ut for å stride mot ham. Så sendte han igjen bud til Hiskia og sa:
10 Så skal dere si til Judas konge Hiskia: La ikke din Gud, som du setter din lit til, få narret deg, så du tenker som så: Jerusalem skal ikke gis i assyrerkongens hånd.
11 Du har hørt hva kongene i Assyria har gjort med alle landene, at de har ødelagt dem, og du skulle bli reddet?
12 Har vel folkenes guder frelst dem som mine fedre ødela, Gosan og Karan og Resef og Edens barn i Telassar?
13 Hvor er nå Hamats konge og Arpads konge og byen Sefarva'ims konge, Henas og Ivvas konger?
14 Da Hiskia hadde mottatt brevet av sendebudene og lest det, gikk han opp til Herrens hus, og der bredte Hiskia det ut for Herrens åsyn.
15 Og Hiskia bad for Herrens åsyn og sa: Herre, Israels Gud, du som troner på kjerubene! Du alene er Gud for alle jordens riker, du har gjort himmelen og jorden.
16 Herre, bøy ditt øre til og hør! Herre, åpne dine øyne og se! Hør de ord som Sankerib har sendt for å håne den levende Gud!
17 Det er sant, Herre, at kongene i Assyria har ødelagt folkene og deres land,
18 og de har kastet deres guder i ilden; for de er ikke guder, men et verk av menneskehender, tre og stein, og derfor kunne de gjøre dem til intet.
19 Men frels oss nå. Herre vår Gud, av hans hånd, så alle jordens riker må kjenne at du, Herre, alene er Gud!
20 Da sendte Esaias, Amos' sønn, bud til Hiskia og lot si! Så sier Herren, Israels Gud: Hva du har bedt meg om vedkommende kongen i Assyria Sankerib, har jeg hørt.
21 Slik lyder det ord Herren har talt om ham: Jomfruen, Sions datter, forakter deg, spotter deg; Jerusalems datter ryster på hodet etter deg.
22 Hvem har du hånet og spottet, og mot hvem har du løftet din røst? Du har løftet dine øyne til det høye, mot Israels Hellige.
23 Ved dine sendebud har du hånet Herren og sagt: Med mine tall-løse vogner dro jeg opp på fjellenes tinder, til Libanons øverste topper, og jeg hugger ned dets høyeste sedrer, dets herlige cypresser, og jeg trenger fram til dets øverste hvilested, dets frodige skog;
24 jeg gravde brønner og drakk av fremmede vann, og jeg tørker ut alle Egyptens strømmer med mine fotsåler.
25 * Har du da ikke hørt det? Fra fjerne tider har jeg gjort det, fra fordums dager har jeg laget det så. Nå har jeg latt det komme, så du har fått makt til å ødelegge faste byer og gjøre dem til øde grushauger. / {* Herrens ord til Sankerib.}
26 Og deres innbyggere ble maktløse; de ble forferdet og skamfulle; de ble som gresset på marken og som de grønne urter, som gresset på takene og som korn som er ødelagt av brann før det er fullvokset.
27 Enten du sitter eller du går ut og inn, så vet jeg det, og jeg vet at du raser mot meg.
28 Fordi du raser mot meg, og din overmodige trygghet har nådd opp til mine ører, så vil jeg legge min ring i din nese og mitt bissel mellom dine lepper og føre deg tilbake den vei du kom.
29 Og dette skal du* ha til tegn: Iår skal dere ete det korn som vokser av seg selv, og neste år det som skyter opp fra roten; men i det tredje år skal dere så og høste og plante vingårder og ete deres frukt. / {* Hiskia.}
30 Og den rest som har sloppet unna av Judas hus, skal skyte dypere rot nedentil og bære frukt oventil.
31 For fra Jerusalem skal utgå en levning og fra Sions berg en rest som har sloppet unna; Herrens nidkjærhet skal gjøre dette.
32 Derfor sier Herren så om kongen i Assyria: Han skal ikke komme inn i denne by og ikke skyte en pil inn i den, og han skal ikke rykke fram mot den med skjold og ikke opkaste voll mot den.
33 Den vei han kommer, skal han vende tilbake, og inn i denne by skal han ikke komme, sier Herren.
34 Og jeg vil verne denne by og frelse den, for min skyld og for min tjener Davids skyld.
35 Og samme natt skjedde det at Herrens engel gikk ut og slo hundre og fem og åtti tusen mann i assyrernes leir; og da folk sto opp om morgenen, fikk de se dem alle ligge der som døde kropper.
36 Da brøt kongen i Assyria Sankerib opp og dro bort og vendte tilbake; og siden holdt han seg i ro i Ninive.
37 Men da han engang tilbad i sin gud Nisroks hus, slo Adrammelek og Sareser* ham ihjel med sverd. De kom seg unna og flyktet til Ararats land, og hans sønn Asarhaddon ble konge i hans sted. / {* JES 37, 38.}
