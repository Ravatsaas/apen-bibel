## Kapittel 23

1 Da sendte kongen bud etter alle Judas og Jerusalems eldste, og de samledes hos ham.
2 Og kongen gikk opp til Herrens hus, og hver mann av Juda og alle Jerusalems innbyggere fulgte ham - prestene og profetene og alt folket, både store og små; og han leste opp for dem alt det som sto skrevet i paktens bok, den som var funnet i Herrens hus.
3 Og kongen sto på forhøyningen og gjorde den pakt for Herrens åsyn at de skulle følge Herren og holde hans bud og hans vidnesbyrd og hans forskrifter av alt sitt hjerte og av all sin sjel - at de skulle holde denne pakts ord, de som var skrevet i denne bok. Og alt folket trådte inn i pakten.
4 Så befalte kongen ypperstepresten Hilkias og prestene av annen rang og vokterne ved dørtreskelen å føre ut av Herrens tempel alle de redskaper som var gjort til Ba'al og Astarte og til hele himmelens hær; og han brant dem opp utenfor Jerusalem på Kidron-markene og lot støvet av dem føre til Betel*. / {* 1KG 12, 29.}
5 Han avsatte de prester som Judas konger hadde innsatt, og som brant røkelse på haugene i Judas byer og rundt omkring Jerusalem, og dem som brant røkelse for Ba'al, for solen og månen og dyrekretsens stjernebilleder og hele himmelens hær.
6 Han tok Astarte-billedet ut av Herrens hus og lot det føre utenfor Jerusalem til Kidron-dalen og brenne opp i Kidron-dalen og knuse til støv; og han kastet støvet av det på de ringe folks graver.
7 Han rev ned tempel-bolernes* huser, som lå like ved Herrens hus, hvor kvinnene vevde småtelt for Astarte. / {* 1KG 14, 24.}
8 Han lot alle prestene komme fra Judas byer og gjorde de hauger urene hvor prestene hadde brent røkelse, fra Geba til Be'erseba, og han brøt ned haugene ved portene, både den som lå ved inngangen til byhøvedsmannen Josvas port, og den som lå til venstre ved byporten.
9 Dog fikk haugenes prester ikke ofre på Herrens alter i Jerusalem, men de spiste usyret brød blandt sine brødre.
10 Han gjorde også Tofet* i Hinnoms barns dal urent, så ikke noen skulle la sin sønn eller datter gå gjennom ilden for Molok. / {* det sted hvor Molok ble dyrket.}
11 Han hadde bort de hester som Judas konger hadde innvidd til solen, tett ved inngangen til Herrens hus, ved hoffmannen Netan-Meleks kammer i Parvarim*; og solens vogner brant han opp med ild. / {* rimeligvis en samling av hus i nærheten av templet.}
12 Alterne på taket over Ahas' sal, som Judas konger hadde gjort, og de alter som Manasse hadde gjort i begge forgårdene til Herrens hus, rev kongen ned; og han smuldret dem og hadde dem bort derfra og kastet støvet av dem i Kidrons bekk.
13 De offerhauger som lå midt imot Jerusalem på høyre side av Ødeleggelsens berg, og som Israels konge Salomo hadde bygget for Astarte, sidoniernes styggedom, og for Kamos, Moabs styggedom, og for Milkom, Ammons barns styggedom, dem gjorde kongen urene.
14 Han slo billedstøttene i stykker og hugg ned Astarte-billedene og fylte det sted hvor de hadde stått, med menneskeben.
15 Også alteret i Betel, den offerhaug som Jeroboam, Nebats sønn, hadde gjort, han som fikk Israel til å synde, også det alter og den offerhaug rev han ned; og han brant opp haugen og knuste den til støv; likeså brant han opp Astarte-billedet.
16 Da Josias vendte seg om og så gravene som var der på fjellet, sendte han folk dit og lot benene ta ut av gravene og brenne opp på alteret og gjorde det urent etter Herrens ord, det som den Guds mann hadde utropt, han som ropte ut at dette skulle skje.
17 Så sa han: Hva er det for en stenstøtte jeg ser der borte? Byens menn svarte: Det er gravstedet til den Guds mann som kom fra Juda og ropte ut over alteret i Betel at det skulle skje som du nå har gjort.
18 Da sa han: La ham hvile i fred, ingen må flytte hans ben! Så lot de hans ben være i fred og likeså benene av den profet som var kommet fra Samaria.
19 Også alle offerhaug-husene i Samarias byer som Israels konger hadde gjort for å vekke Herrens harme, fikk Josias bort og gjorde med dem aldeles som han hadde gjort i Betel.
20 Og alle offerhaug-prestene som var der, lot han drepe på alterne og brant menneskeben på dem. Så vendte han tilbake til Jerusalem.
21 Og kongen befalte alt folket: Hold påske for Herren deres Gud, slik som skrevet er i denne paktens bok!
22 For en påske som denne var ikke blitt holdt fra den tid da dommerne dømte Israel, heller ikke i hele den tid det hadde vært konger i Israel og Juda.
23 Det var først i kong Josias' attende år at en slik påske ble holdt for Herren i Jerusalem.
24 Også dødningemanerne og sannsigerne og husgudene og de motbydelige avguder og alle de styggedommer som hadde vært å se i Juda land og i Jerusalem, utryddet Josias for å holde lovens ord som var skrevet i den bok presten Hilkias hadde funnet i Herrens hus.
25 Det hadde aldri før vært noen konge som han, noen som slik hadde omvendt seg til Herren av alt sitt hjerte og av all sin sjel og av all sin styrke etter hele Mose lov, og etter ham oppsto det ingen som han.
26 Dog vendte Herren ikke om fra sin store, brennende vrede, som var tent opp mot Juda for alle de harmelige synder hvormed Manasse hadde vakt hans harme.
27 Og Herren sa: Også Juda vil jeg støte bort fra mitt åsyn, slik som jeg støtte Israel bort, og jeg vil forkaste denne stad som jeg har utvalgt, Jerusalem, og det hus hvorom jeg sa: Mitt navn skal bo der.
28 Hva som ellers er å fortelle om Josias og om alt det han gjorde, det er opskrevet i Judas kongers krønike.
29 I hans tid dro kongen i Egypt Farao Neko opp mot kongen i Assyria til Frat-elven, og kong Josias dro imot ham; men Neko drepte ham ved Megiddo, så snart han fikk se ham.
30 Hans tjenere kjørte ham død fra Megiddo og førte ham til Jerusalem og begravde ham i hans grav; og landets folk tok og salvet Joakas, Josias' sønn, og gjorde ham til konge i hans fars sted.
31 Joakas var tre og tyve år gammel da han ble konge, og han regjerte tre måneder i Jerusalem; hans mor hette Hamutal; hun var datter av Jirmeja og var fra Libna.
32 Han gjorde hva ondt var i Herrens øyne, aldeles som hans fedre hadde gjort.
33 Farao Neko la ham i lenker i Ribla i Hamat-landet, etter at han var blitt konge i Jerusalem, og påla landet i bøter hundre talenter sølv og én talent gull.
34 Så gjorde Farao Neko Eljakim, Josias' sønn, til konge i hans far Josias' sted og forandret hans navn til Jojakim; men Joakas tok han med seg til Egypt, og der døde han.
35 Jojakim betalte sølvet og gullet til Farao; men han måtte utligne en skatt på landet for å kunne betale den sum som Farao hadde krevd; han inndrev sølvet og gullet av landets folk etter som enhver var lignet, og betalte det så til Farao Neko.
36 Jojakim var fem og tyve år gammel da han ble konge, og han regjerte elleve år i Jerusalem; hans mor hette Sebida; hun var datter av Pedaja og var fra Ruma.
37 Han gjorde hva ondt var i Herrens øyne, aldeles som hans fedre hadde gjort.
