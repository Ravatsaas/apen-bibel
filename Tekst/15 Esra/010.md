## Kapittel 10

1 Mens nå Esras lå gråtende på jorden foran Guds hus og bad og bekjente, samlet det seg om ham en meget stor skare av Israels folk, både menn og kvinner og barn; for folket gråt sårt.
2 Da tok Sekanja, Jehiels sønn, av Olams barn, til orde og sa til Esras: Vi har båret oss troløst at mot vår Gud og tatt fremmede kvinner av de andre folk her i landet til hustruer; men enda er det håp for Israel i denne sak.
3 Så la oss nå gjøre en pakt med vår Gud om å skille oss med alle disse kvinner og deres barn, slik som Herren vil det og de menn som har ærefrykt for vår Guds bud, og la oss gå fram etter loven!
4 Stå opp! For det er du som må sørge for dette, og vi skal hjelpe deg; vær frimodig og sett det i verk!
5 Da sto Esras opp og lot de øverste prester og levitter og hele Israels høvdinger sverge at de ville gjøre som sagt var; og de svor på det.
6 Så gikk Esras bort fra plassen foran Guds hus og inn i Johanans, Eljasibs sønns kammer. Og da han var kommet dit, kunne han hverken spise eller drikke, så dypt sørget han over de hjemkomnes utroskap.
7 Deretter lot de utrope i Juda og Jerusalem til alle de hjemkomne at de skulle samles i Jerusalem,
8 og om det var noen som ikke kom innen tre dager, slik som høvdingene og de eldste hadde fastsatt, skulle alt hans gods bannlyses, og han selv utelukkes fra de hjemkomnes menighet.
9 Så samledes alle Judas og Benjamins menn i Jerusalem innen de tre dager; det var den tyvende dag i den niende måned. Alt folket satt på plassen ved Guds hus og skalv både for sakens skyld og for regnbygene.
10 Da sto presten Esras opp og sa til dem: Dere har båret dere troløst at og tatt fremmede kvinner til hustruer, og dermed har dere øket Israels skyld.
11 Så bekjenn det nå for Herren, deres fedres Gud, og gjør hans vilje! Skill dere fra de andre folk her i landet og fra de fremmede kvinner!
12 Da svarte hele folket og sa med høy røst: Ja, som du har sagt, så er vi skyldige å gjøre.
13 Men folket er tallrikt, og det er nå regntid, så vi ikke er i stand til å stå her ute, og dette er et arbeid som ikke kan utføres på en dag eller to; for det er mange av oss som har syndet i denne sak.
14 La derfor våre høvdinger stå fram for hele folket, og la alle dem i våre byer som har tatt fremmede kvinner til hustruer, møte til fastsatte tider sammen med de eldste og dommerne i hver by, til vi får vendt vår Guds brennende vrede bort fra oss, og denne sak er avgjort.
15 Bare Jonatan, Asaels sønn, og Jahseja, Tikvas sønn, satte seg imot dette, og Mesullam og levitten Sabbetai støttet dem.
16 De hjemkomne gjorde da som sagt var, og valgte presten Esras og noen menn som var overhoder for sine familier, og som alle var nevnt ved navn, og de trådte sammen på den første dag i den tiende måned for å granske saken,
17 og de ble ferdig med alle de menn som hadde tatt fremmede kvinner til hustruer, til den første dag i den første måned.
18 Blandt prestenes sønner fant de noen som hadde tatt fremmede kvinner til hustruer; det var: av Josvas, Josadaks sønns sønner og hans brødre: Ma'aseja og Elieser og Jarib og Gedalja;
19 de gav sin hånd på at de ville skille seg fra sine hustruer og ofre en vær av hjorden som skyldoffer for den skyld de hadde pådradd seg.
20 Av Immers barn var det Hanani og Sebadja;
21 av Harims barn Ma'aseja og Elia og Semaja og Jehiel og Ussia;
22 av Pashurs barn Eljoenai, Ma'aseja, Ismael, Netanel, Josabad og Elasa.
23 Av levittene var det Josabad og Sime'i og Kelaja, det er Kelita, Petaja, Juda og Elieser;
24 av sangerne Eljasib; av dørvokterne Sallum og Telem og Uri.
25 Av Israel ellers var det: av Paros' barn Ramja og Jissija og Malkija og Mijamin og Eleasar og Malkija og Benaja;
26 av Elams barn Mattanja, Sakarja og Jehiel og Abdi og Jeremot og Elia;
27 av Sattus barn Eljoenai, Eljasib, Mattanja og Jeremot og Sabad og Asisa;
28 av Bebais barn Johanan, Hananja, Sabbai, Atlai;
29 av Banis barn Mesullam, Malluk og Adaja, Jasub og Seal og Jeremot;
30 av Pahat-Moabs barn Adna og Kelal, Benaja, Ma'aseja, Mattanja, Besalel og Binnui og Manasse;
31 fremdeles Harims barn: Elieser, Jissija, Malkija, Semaja, Simeon,
32 Benjamin, Malluk, Semarja;
33 av Hasums barn Mattenai, Mattatta, Sabad, Elifelet, Jeremai, Manasse, Sime'i;
34 av Banis barn Ma'adai, Amram og Uel,
35 Benaja, Bedeja, Keluhi,
36 Vanja, Meremot, Eljasib,
37 Mattanja, Mattenai, Ja'asu
38 og Bani og Binnui, Sime'i
39 og Selemja og Natan og Adaja,
40 Maknadbai, Sasai, Sarai,
41 Asarel og Selemja, Semarja,
42 Sallum, Amarja, Josef;
43 av Nebos barn Je'iel, Mattitja, Sabad, Sebina, Jaddu og Joel og Benaja.
44 Alle disse hadde tatt fremmede kvinner til hustruer, og blandt dem var det noen som hadde fått barn.
