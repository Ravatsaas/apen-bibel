## Kapittel 1

1 Det var i perserkongen Kyros' første år; da vakte Herren, for at hans ord gjennom Jeremias' munn skulle oppfylles, slike tanker i perserkongen Kyros' ånd at han lot utrope i hele sitt rike og dessuten kunngjøre ved en skrivelse:
2 Så sier Kyros, kongen i Persia: Herren, himmelens Gud, har gitt meg alle jordens riker, og han har pålagt meg å bygge ham et hus i Jerusalem i Juda.
3 Er det noen blant dere av alt hans folk, så være hans Gud med ham, og han kan dra opp til Jerusalem i Juda og bygge Herrens, Israels Guds hus! Han er den Gud som bor i Jerusalem.
4 Og alle som enda er i live, skal folkene på hvert sted hvor de oppholder seg som fremmede, understøtte med sølv og gull, med gods og buskap, foruten de frivillige gaver til Guds hus i Jerusalem.
5 Da gjorde Judas og Benjamins familiehoder og prestene og levittene - alle i hvis ånd Gud vakte slike tanker, seg rede til å dra opp for å bygge Herrens hus i Jerusalem.
6 Og alle som bodde rundt omkring dem, understøttet dem med sølvkar og gull og gods og buskap og kostbare ting, foruten alt det de gav frivillig.
7 Og kong Kyros lot hente fram de kar som hadde tilhørt Herrens hus, men som Nebukadnesar hadde ført bort fra Jerusalem og satt inn i sin guds hus.
8 Dem lot nå kongen i Persia Kyros hente fram under tilsyn av skattmesteren Mitredat, og han overgav dem etter tall til Sesbassar[^1], Judas fyrste.
9 Tallet på dem var: tretti gullfat, tusen sølvfat, ni og tyve offerkniver,
10 tretti gullbeger, fire hundre og ti sølvbeger av næst beste slag og tusen andre kar.
11 Karene av gull og sølv var i alt fem tusen og fire hundre. Alt dette førte Sesbassar med seg da de bortførte dro opp fra Babel til Jerusalem.

[^1]:  den samme som Serubabel, ESR 3, 8; 5, 2. 16.
