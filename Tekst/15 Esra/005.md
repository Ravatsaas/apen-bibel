## Kapittel 5

1 Profeten Haggai og Sakarias, Iddos sønn, som også var profet, profeterte for jødene i Juda og Jerusalem; i Israels Guds navn profeterte de for dem.
2 Da tok Serubabel, Sealtiels sønn, og Josva, Josadaks sønn, til å bygge på Guds hus i Jerusalem, og Guds profeter var med dem og støttet dem.
3 På den tid kom Tatnai, som var stattholder hinsides elven, og Setar-Bosnai og deres embedsbrødre til dem; og de talte slik til dem: Hvem har gitt dere befaling til å bygge dette hus og fullføre denne mur?
4 Da sa vi til dem hva de menn hette som opførte denne bygning.
5 Men Guds øye våket over jødenes eldste, og de* hindret dem ikke i å bygge så lenge til saken var kommet inn for Darius, og de hadde fått brev fra ham derom. / {* Tatnai o.s.v. ESR 5, 3.}
6 Dette er en avskrift av det brev som Tatnai, stattholderen hinsides elven, og Setar-Bosnai og hans embedsbrødre, afarsakittene, som bodde hinsides elven, sendte til kong Darius;
7 for de sendte en melding til ham, og i den sto det skrevet: Kong Darius ønsker vi alt godt.
8 Det være kongen vitterlig at vi har draget til landskapet Juda, til den store Guds hus, og det blir nå bygget opp av store steiner, og det legges bjelker i veggene, og arbeidet gjøres med iver og har god fremgang under deres hender.
9 Så spurte vi de eldste der og sa til dem: Hvem har gitt dere befaling til å bygge dette hus og fullføre denne mur?
10 Vi spurte dem også hva de hette, så vi kunne la deg få vite det og skrive opp for deg navnene på de menn som er deres overhoder.
11 Dette var det svar de gav oss: Vi er tjenere for himmelens og jordens Gud, og vi bygger opp igjen det hus som allerede for mange år siden var bygget her; det var en stor konge i Israel som bygget det og fullførte det.
12 Men fordi våre fedre hadde vakt himmelens Guds vrede, gav han dem i kaldeeren Nebukadnesars, kongen i Babels hånd, og han ødela dette hus og førte folket bort til Babel.
13 Men i Kyros', kongen i Babels første år gav kong Kyros befaling til å bygge opp igjen dette Guds hus.
14 Kong Kyros lot også de kar av gull og sølv som hadde tilhørt Guds hus, men som Nebukadnesar hadde tatt ut av templet i Jerusalem og ført til templet i Babel, ta ut av templet i Babel, og de ble overgitt til en som hette Sesbassar, som han hadde satt til stattholder.
15 Og han sa til ham: Ta disse kar og dra avsted og sett dem inn i templet i Jerusalem, og la Guds hus bli bygget opp igjen på sitt sted!
16 Så kom da denne Sesbassar og la grunnvollene til Guds hus i Jerusalem, og fra den tid og til nå har de bygget på det, men det er enda ikke fullført.
17 Dersom nå kongen så synes, så la det bli gransket i kongens skattkammer der i Babel om det er så at kong Kyros har gitt befaling til å bygge dette Guds hus i Jerusalem, og kongen la oss så få vite hva som er hans vilje i denne sak!
