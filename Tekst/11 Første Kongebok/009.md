## Kapittel 9

1 Da Salomo var ferdig med å bygge Herrens hus og kongens hus og alt det hans hu sto til å utføre,
2 da åpenbarte Herren seg annen gang for Salomo, slik som han hadde åpenbaret seg for ham i Gibeon.
3 Og Herren sa til ham: Jeg har hørt din bønn og ydmyke begjæring som du bar fram for mitt åsyn; jeg har helliget dette hus som du har bygget, så jeg lar mitt navn bo der til evig tid, og mine øyne og mitt hjerte skal være der alle dager.
4 Hvis du nå vandrer for mitt åsyn, som din far David gjorde, i hjertets renhet og i opriktighet, så du gjør alt det jeg har befalt deg, og holder mine bud og mine lover,
5 så vil jeg trygge din kongetrone i Israel til evig tid, slik som jeg lovte din far David da jeg sa: Det skal aldri fattes en mann av din ætt på Israels trone.
6 Men hvis dere og deres barn vender dere bort fra meg og ikke holder de bud og lover som jeg har forelagt dere, men gir dere til å dyrke andre guder og tilbede dem,
7 så vil jeg utrydde Israel av det land jeg har gitt dem, og det hus jeg har helliget for mitt navn, vil jeg forkaste fra mitt åsyn, og Israel skal bli til et ordsprog og til en spott blandt alle folk.
8 Og skal dette hus enn bli høyt så skal dog hver den som går forbi det, forferdes og spotte. og når noen da spør: Hvorfor har Herren gjort slik mot dette land og dette hus?
9 da skal de svare: Fordi de forlot Herren sin Gud, som førte deres fedre ut av Egyptens land, og holdt seg til andre guder og tilbad dem og dyrket dem; derfor har Herren ført all denne ulykke over dem.
10 Da nå de tyve år var til ende som Salomo hadde bygget på de to hus, Herrens hus og kongens hus,
11 gav kong Salomo tyve byer i Galilea til kongen i Tyrus Hiram, som hadde hjulpet ham med sedertre og cypresstre og gull, så meget han ønsket.
12 Men da Hiram kom fra Tyrus for å se på de byer Salomo hadde gitt ham, syntes han ikke om dem.
13 Han sa: Hva er dette for byer du har gitt meg, min bror? Og han kalte dem Kabuls* land; så heter de den dag idag. / {* et navn som uttrykker ringeakt.}
14 Men Hiram hadde sendt kongen hundre og tyve talenter gull.
15 Med de pliktarbeidere som kong Salomo uttok for å bygge Herrens hus og sitt eget hus og Millo og Jerusalems murer og Hasor og Megiddo og Geser, hadde det seg slik:
16 Farao, kongen i Egypten, hadde draget opp og inntatt Geser og satt ild på det og drept kana'anittene som bodde i byen, og gitt den i medgift til sin datter, Salomos hustru;
17 men Salomo bygget Geser opp igjen, og likeså bygget han opp Nedre-Bet-Horon
18 og Ba'alat og Tadmor i ørkenen der i landet,
19 og alle de oplagsbyer han hadde, og byene for stridsvognene og byene for hestfolket og alt annet som han hadde lyst til å bygge, både i Jerusalem og på Libanon og i hele det land han rådet over.
20 Og alt det folk som var blitt tilbake av amorittene, hetittene, ferisittene, hevittene og jebusittene, folk som ikke var av Israels ætt -
21 deres efterkommere, så mange som var blitt tilbake i landet etter dem fordi Israels barn ikke hadde maktet å slå dem med bann, dem uttok Salomo til arbeidspliktige slaver, og det har de vært til denne dag.
22 Men av Israels barn gjorde Salomo ikke noen til slave; de var hans krigsmenn og hans tjenere og høvdinger og drabanter og høvedsmenn for hans stridsvogner og hestfolk.
23 Salomos arbeidsformenn var fem hundre og femti i tallet; de rådet over de folk som utførte arbeidet.
24 Så snart Faraos datter var flyttet opp fra Davids stad til det hus som han hadde bygget for henne, gikk han i gang med å bygge Millo.
25 Tre ganger om året ofret Salomo brennoffer og takkoffer på det alter han hadde bygget for Herren, og han brant røkelse ved det alter som sto for Herrens åsyn, og hadde nå huset ferdig.
26 Kong Salomo lot også bygge skip i Esjon-Geber, som ligger ved Elot på bredden av det Røde Hav i Edoms land.
27 Og Hiram sendte sine folk, sjøvant mannskap, på skipene sammen med Salomos folk.
28 De kom til Ofir og hentet gull derfra, fire hundre og tyve talenter, og førte det hjem til kong Salomo.
