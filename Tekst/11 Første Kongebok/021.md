## Kapittel 21

1 En tid etter hendte det som nå skal fortelles: Jisre'elitten Nabot hadde en vingård i Jisre'el ved siden av et slott som tilhørte Akab, kongen i Samaria.
2 Akab talte med Nabot og sa: Gi meg din vingård, så jeg kan ha den til kjøkkenhave! For den ligger tett ved mitt hus. Jeg vil gi deg en bedre vingård i stedet for den; eller om du så synes, vil jeg gi deg så meget i penger som den er verd.
3 Men Nabot svarte: Herren la det være langt fra meg å gi deg min fedrene arv.
4 Så gikk Akab hjem mismodig og harm for det svar jisre'elitten Nabot hadde gitt ham da han sa: Jeg vil ikke gi deg min fedrene arv. Og han la seg på sin seng og vendte ansiktet bort og ville ikke spise.
5 Da kom hans hustru Jesabel inn til ham, og hun spurte ham: Hvorfor er du så mismodig og vil ikke spise?
6 Han svarte: Jeg talte med jisre'elitten Nabot og sa til ham: Gi meg din vingård for penger, eller om du ønsker, vil jeg gi deg en annen vingård i stedet. Men han sa: Jeg vil ikke gi deg min vingård.
7 Da sa hans hustru Jesabel til ham: Du får nå vise at du er konge over Israel; stå opp, et og vær vel til mote! Jeg skal sørge for at du får jisre'elitten Nabots vingård.
8 Så skrev hun et brev i Akabs navn og satte segl på det med hans signetring; og hun sendte brevet til de eldste og fornemste i hans by, de som bodde sammen med Nabot.
9 Og i brevet skrev hun slik: Utrop en faste og la Nabot sitte øverst blandt folket,
10 og la to onde menn sitte midt imot ham, sa de kan vidne mot ham og si: Du har bannet Gud og kongen. Før ham så ut og stein ham ihjel!
11 Og mennene i byen, de eldste og fornemste som bodde i hans by, gjorde som Jesabel hadde sendt dem bud om, slik som det var skrevet i det brev hun hadde sendt dem.
12 De utropte en faste og lot Nabot sitte øverst blandt folket,
13 og de to onde menn kom og satte seg midt imot ham; og de onde menn vidnet mot Nabot i folkets påhør og sa: Nabot har bannet Gud og kongen. Og de førte ham utenfor byen og stenet ham ihjel.
14 Så sendte de bud til Jesabel og lot si: Nabot er blitt stenet og er død.
15 Med det samme Jesabel hørte at Nabot var blitt stenet og var død, sa hun til Akab: Stå opp og ta jisre'elitten Nabots vingård i eie, den som han ikke ville la deg få for penger! For Nabot lever ikke lenger; han er død.
16 Da Akab hørte at Nabot var død, sto han opp for å gå ned til Jisre'elitten Nabots vingård og ta den eie.
17 Men Herrens ord kom til tisbitten Elias, og det lød slik:
18 Gjør deg rede og gå ned og møt Akab, Israels konge, som bor i Samaria! Nå er han i Nabots vingård; han er gått der ned for å ta den i eie.
19 Og du skal tale slik til ham: Så sier Herren: Har du nå både myrdet og arvet? Og du skal si til ham: Så sier Herren: På det sted hvor hundene slikket Nabots blod, skal hundene også slikke ditt blod.
20 Men Akab sa til Elias: Har du funnet meg, du min fiende? Han svarte: Ja, jeg har funnet deg, fordi du har solgt deg til å gjøre hva ondt er i Herrens øyne.
21 Derfor vil jeg føre ulykke over deg og feie etter deg og utrydde alle menn i Akabs hus, både myndige og umyndige i Israel,
22 og jeg vil gjøre med ditt hus som med Jeroboams, Nebats sønns hus og med Baesas, Akias sønns hus, fordi du har vakt min harme, og fordi du har fått Israel til å synde.
23 Også om Jesabel har Herren talt og har sagt: Hundene skal fortære Jesabel ved Jisre'els voll.
24 Den av Akabs hus som dør i byen, skal hundene fortære, og den som dør på marken, skal himmelens fugler fortære.
25 Det har aldri vært noen som Akab, han som solgte seg til å gjøre hva ondt var i Herrens øyne, fordi hans hustru Jesabel egget ham.
26 Hans ferd var overmåte avskyelig; han fulgte de motbydelige avguder, aldeles som amorittene hadde gjort, de som Herren drev bort for Israels barn.
27 Men da Akab hørte hva Elias sa, sønderrev han sine klær og la sekk om sitt legeme og fastet; og han sov i sekk og gikk stille omkring.
28 Da kom Herrens ord til tisbitten Elias, og det lød slik:
29 Har du sett at Akab har ydmyket seg for meg? Fordi han har ydmyket seg for meg, vil jeg ikke la ulykken komme i hans dager, men i hans sønns dager vil jeg la ulykken komme over hans hus.
