## Kapittel 14

1 På den tid ble Abia, Jeroboams sønn, syk.
2 Da sa Jeroboam til sin hustru: Stå opp og forklæ deg, så ingen kan se at du er Jeroboams hustru, og gå så til Silo! Der bor profeten Akia, han som sa om meg at jeg skulle bli konge over dette folk.
3 Ta med deg ti brød og noen kaker og en krukke med honning og gå inn til ham! Han vil si deg hvordan det skal gå med gutten.
4 Og Jeroboams hustru gjorde så; hun sto opp og gikk til Silo og kom til Akias hus. Men Akia kunne ikke se; for hans øyne var stive av alderdom.
5 Men Herren hadde sagt til Akia: Nå kommer Jeroboams hustru for å høre hva du vil si om hennes sønn, for han er syk; så og så skal du si til henne; men når hun kommer, vil hun late som hun er fremmed.
6 Da nå Akia hørte lyden av hennes fottrinn i døren, sa han: Kom inn, Jeroboams hustru! Hvorfor later du som du er fremmed? Det er pålagt meg å forkynne deg et hårdt budskap.
7 Gå og si til Jeroboam: Så sier Herren, Israels Gud: Jeg har opphøyet deg midt iblandt folket og satt deg til fyrste over mitt folk Israel
8 og revet riket fra Davids hus og gitt deg det, men du har ikke vært som min tjener David, som holdt mine bud og fulgte meg av alt sitt hjerte, så han ikke gjorde annet enn det som rett var i mine øyne;
9 men du har båret deg verre at enn alle de som har vært før deg, og er gått avsted og har gjort deg andre guder og støpte billeder og slik vakt min harme, og du har kastet meg bak din rygg:
10 Derfor vil jeg føre ulykke over Jeroboams hus og utrydde av Jeroboams ætt alle menn, både umyndige og myndige i Israel, og jeg vil feie etter Jeroboams hus, som en feier skarnet bort, inntil det er aldeles ute med ham.
11 Den av Jeroboams ætt som dør i byen, skal hundene fortære, og den som dør på marken, skal himmelens fugler fortære; for så har Herren talt.
12 Stå nå du opp og gå hjem! Så snart dine føtter treder inn i byen, skal barnet dø.
13 Og hele Israel skal holde sørgehøytid over ham, og de skal begrave ham; han er den eneste av Jeroboams hus som skal komme i grav, fordi han var den eneste i Jeroboams hus hos hvem det fantes noe som Herren, Israels Gud, hadde velbehag i.
14 Men Herren skal oppreise seg en konge over Israel som skal utrydde Jeroboams hus den samme dag. Dog, hva sier jeg? Allerede nå er det skjedd.
15 Og Herren skal slå Israel, så det blir som sivet som vugger hit og dit i vannet, og han skal rykke Israel opp av dette gode land som han gav deres fedre, og strø dem omkring hinsides elven, fordi de har gjort seg Astarte-billeder og vakt Herrens harme.
16 Og han skal gi Israel i fiendevold for de synders skyld som Jeroboam har gjort, og som han har fått Israel til å gjøre.
17 Da sto Jeroboams hustru opp og gikk sin vei og kom til Tirsa; i det samme hun trådte på husets dørtreskel, døde gutten.
18 Og de begravde ham, og hele Israel holdt sørgehøytid over ham etter det ord som Herren hadde talt ved sin tjener, profeten Akia.
19 Hva som ellers er å fortelle om Jeroboam, om hans kriger og om hans regjering, det er opskrevet i Israels kongers krønike.
20 Den tid Jeroboam var konge, var to og tyve år; så la han seg til hvile hos sine fedre, og hans sønn Nadab ble konge i hans sted.
21 Rehabeam, Salomos sønn, var konge i Juda; han var en og førti år gammel da han ble konge, og han regjerte sytten år i Jerusalem, den stad som Herren hadde utvalgt blandt alle Israels stammer for å la sitt navn bo der; hans mor hette Na'ama og var fra Ammon.
22 Og Juda gjorde hva ondt var i Herrens øyne, og med de synder de gjorde, egget de ham til nidkjærhet mere enn deres fedre hadde gjort.
23 Også de bygget seg offerhauger og gjorde seg støtter og Astarte-billeder på hver høy bakke og under hvert grønt tre;
24 der var endog tempel-bolere* i landet; de tok etter de avskyelige skikker hos alle de hedningefolk som Herren hadde drevet bort for Israels barn. / {* d.e. sådanne som drev utukt til ære for avgudene.}
25 Da hendte det i kong Rehabeams femte år at Egypts konge Sisak dro opp mot Jerusalem.
26 Og han tok skattene i Herrens hus og skattene i kongens hus; alt sammen tok han. Han tok også alle de gullskjold som Salomo hadde latt gjøre.
27 Istedenfor dem lot kong Rehabeam gjøre kobberskjold og betrodde dem til høvedsmennene for drabantene som voktet inngangen til kongens hus;
28 og så ofte kongen gikk inn i Herrens hus, bar drabantene dem og tok dem så med tilbake til vaktstuen.
29 Hva som ellers er å fortelle om Rehabeam og om alt det han gjorde, er opskrevet i Judas kongers krønike.
30 Mellom Rehabeam og Jeroboam var det krig hele tiden.
31 Og Rehabeam la seg til hvile hos sine fedre og ble begravet hos sine fedre i Davids stad. Hans mor hette Na'ama og var fra Ammon. Hans sønn Abiam ble konge i hans sted.
