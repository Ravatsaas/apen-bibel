## Kapittel 12

1 Rehabeam dro til Sikem; for hele Israel var kommet til Sikem for å gjøre ham til konge.
2 Da Jeroboam, Nebats sønn, hørte det - han var enda i Egypt; han var flyktet dit for kong Salomo og bodde slik nå i Egypt,
3 men de sendte bud dit og kalte ham hjem - da kom han og hele Israels menighet og talte til Rehabeam og sa:
4 Din far gjorde vårt åk tungt; men lett nå du den hårde tjeneste og det tunge åk som din far la på oss! Så vil vi tjene deg.
5 Han svarte dem: Gå bort og vent i tre dager og kom så hit til meg igjen! Så gikk folket bort.
6 Og kong Rehabeam rådførte seg med de gamle, som hadde gjort tjeneste hos hans far Salomo, mens han enda levde, og han sa: Hva råder dere meg til å svare dette folk?
7 De svarte ham: Hvis du idag lyder dette folk og retter deg etter dem og gir dem gode ord til svar, så vil de være dine tjenere for alle tider.
8 Men han aktet ikke på det råd som de gamle hadde gitt ham, men rådførte seg med de unge, som var vokst opp sammen med ham, og som nå var i hans tjeneste.
9 Han spurte dem: Hva råder dere til at vi skal svare dette folk som har sagt til meg: Lett det åk din far la på oss?
10 Og de unge, som var vokst opp sammen med ham, svarte ham: Så skal du si til dette folk som sa til deg: Din far gjorde vart åk tungt, men gjør du det lettere for oss - så skal du tale til dem: Min lillefinger er tykkere enn min fars lender;
11 har nå min far lagt et tungt åk på dere, så vil jeg gjøre deres åk enda tyngre; har min far tuktet dere med sveper, så vil jeg tukte dere med skorpioner.
12 Så kom Jeroboam og alt folket til Rehabeam den tredje dag, slik som kongen hadde sagt: Kom til meg igjen om tre dager!
13 Da gav kongen folket et hårdt svar - han aktet ikke på det råd som de gamle hadde gitt ham,
14 men svarte dem som de unge hadde rådet til: Har min far gjort deres åk tungt, så vil jeg gjøre deres åk enda tyngre; har min far tuktet dere med sveper, så vil jeg tukte dere med skorpioner.
15 Kongen hørte ikke på folket; for Herren styrte det så for at hans ord skulle bli oppfylt, det som Herren hadde talt til Jeroboam, Nebats sønn, ved Akia fra Silo.
16 Da nå hele Israel så at kongen ikke hørte på dem, svarte folket kongen og sa: Hva del har vi i David? Vi har ingen lodd i Isais sønn. Til dine telt, Israel! Se nå selv til ditt hus, David! Så dro Israel hjem igjen.
17 Bare over de Israels barn som bodde i Judas byer, ble Rehabeam konge.
18 Da sendte kong Rehabeam Adoram avsted, han som hadde opsyn med pliktarbeidet; men hele Israel stenet ham, så han døde, og kong Rehabeam selv måtte i all hast springe opp i sin vogn og flykte til Jerusalem.
19 Slik falt Israel fra Davids hus, og så har det vært til denne dag.
20 Da hele Israel hørte at Jeroboam var kommet tilbake, sendte de bud og kalte ham til folkeforsamlingen og gjorde ham til konge over hele Israel; det var ikke noen som holdt seg til Davids hus, uten Juda stamme alene.
21 Da Rehabeam kom til Jerusalem, samlet han hele Judas hus og Benjamins stamme, hundre og åtti tusen utvalgte krigsmenn, for at de skulle stride mot Israels hus og vinne riket tilbake for Rehabeam, Salomos sønn.
22 Da kom Guds ord til Semaja, den Guds mann, og det lød slik:
23 Si til Rehabeam, Salomos sønn, Judas konge, og til hele Judas og Benjamins hus og resten av folket:
24 Så sier Herren: Dere skal ikke dra opp og stride mot deres brødre, Israels barn. Vend hjem igjen hver til sitt hus! For det som har hendt, er kommet fra meg. Da lød de Herrens ord; de vendte om og dro bort, som Herren hadde sagt.
25 Jeroboam bygget Sikem i Efra'im-fjellene om til en fast by og bosatte seg der; siden dro han derfra og bygget også Pnuel om til en fast by.
26 Og Jeroboam tenkte ved seg selv: Riket kunne snart komme tilbake til Davids hus;
27 dersom dette folk drar opp for å bære fram offer i Herrens hus i Jerusalem, så vil deres hjerte igjen vende seg til deres herre Rehabeam, Judas konge, og så vil de drepe meg og vende tilbake til Judas konge Rehabeam.
28 Og kongen holdt råd, og så gjorde han to gullkalver; og han sa til folket: Dere har nå lenge nok draget opp til Jerusalem; se, her er dine guder, Israel, som førte deg opp fra Egypt.
29 Og han stilte den ene opp i Betel, og den andre satte han i Dan.
30 Dette ble en årsak til synd; folket gikk like til Dan for å trede fram for den ene av dem.
31 Han bygget også hus på offerhaugene og gjorde hvem han ville av folket til prester, enda de ikke var av Levis barn.
32 Og Jeroboam holdt en fest i den åttende måned, på den femtende dag i måneden, i likhet med festen i Juda*, og han ofret på alteret. Slik gjorde han i Betel; han ofret til kalvene som han hadde gjort, og han lot dem som han hadde gjort til prester ved offerhaugene, gjøre tjeneste i Betel, / {* 3MO 23, 34.}
33 og han ofret på det alter han hadde gjort i Betel, den femtende dag i den åttende måned, den måned som han hadde valgt etter sitt eget hode. Da holdt han en fest for Israels barn og ofret på alteret og brant røkelse.
