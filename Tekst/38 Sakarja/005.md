## Kapittel 5

1 Så løftet jeg øynene mine opp igjen og fikk se en flyvende bokrull.
2 Og han sa til meg: Hva ser du? Jeg svarte: Jeg ser en flyvende bokrull, som er tyve alen lang og ti alen bred.
3 Da sa han til meg: Dette er den forbannelse som går ut over det hele land; for hver den som stjeler, skal etter det som står på den ene side av den, bli utryddet, og likeså skal hver den som sverger falsk, etter det som står på dens andre side, bli utryddet.
4 Jeg har latt den* gå ut, sier Herren, hærskarenes Gud, og den skal gå inn i tyvens hus og i dens hus som sverger falsk ved mitt navn, og den skal bli i hans hus og fortære det, både treverket og steinene. / {* forbannelsen.}
5 Så kom engelen som talte med meg, fram; og han sa til meg: Løft dine øyne opp og se hva det er dette som kommer fram der!
6 Jeg spurte: Hva er det? Han svarte: Det er en efa som kommer fram der. Og han sa: Slik skal det se ut med dem* i hele landet. / {* folket.}
7 Da ble et blylokk løftet opp, og det viste seg en kvinne som satt i efaen.
8 Og han sa: Dette er ugudeligheten. Så støtte han henne ned i efaen og slo blylokket til over åpningen.
9 Deretter løftet jeg mine øyne opp og fikk se to kvinner som kom fram, og vinden fylte deres vinger, for de hadde vinger som storkens vinger; og de løftet efaen opp, så den svevde mellom jorden og himmelen.
10 Da sa jeg til engelen som talte med meg: Hvor skal de hen med efaen?
11 Han svarte: De skal til Sinears land for å bygge et hus for henne der; og når det er ferdig, skal hun settes ned der på sitt sted.
