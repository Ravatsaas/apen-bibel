## Kapittel 13

1 På den dag skal det være en åpnet kilde for Davids hus og for Jerusalems innbyggere mot synd og urenhet.
2 Og det skal skje på den dag, sier Herren, hærskarenes Gud, at jeg vil utrydde avgudenes navn av landet, og de skal ikke mere kommes i hu; også profetene og den urene ånd vil jeg få bort av landet.
3 Og om noen heretter står fram som profet, da skal hans far og mor, hans egne foreldre, si til ham: Du skal ikke leve, for du har talt løgn i Herrens navn. Og hans far og mor, hans egne foreldre, skal gjennombore ham mens han profeterer.
4 På den dag skal alle profeter skamme seg over sine syner når de vil profetere, og de skal ikke kle seg i en lodden kappe for å lyve.
5 Men hver av dem skal si: Jeg er ikke noen profet; jeg er jordbruker, for det var en som kjøpte meg til slave da jeg var ung gutt.
6 Og om noen spør ham: Hva er det for sår du har i dine hender? da skal han svare: Det er sår jeg har fått i mine elskeres[^1] hus.
7 Sverd! Våkn opp mot min hyrde, mot den mann som er min neste! sier Herren, hærskarenes Gud; slå hyrden, og sauene skal adspredes, og jeg vil igjen ta meg av de små[^2]!
8 Og i hele landet, sier Herren, skal to tredjedeler utryddes og omkomme, bare en tredjedel skal levnes der.
9 Og denne tredjedel vil jeg la gå gjennom ilden og rense den, som en renser sølv, og prøve den, som en prøver gull. De skal påkalle mitt navn, og jeg vil bønnhøre dem; jeg vil si: De er mitt folk, og de skal si: Herren er min Gud.

[^1]:  d.e. avgudenes.
[^2]:  MTT 18, 3 fg.
