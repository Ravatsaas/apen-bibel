## Kapittel 11

1 Lat opp dine porter, Libanon, så ilden kan fortære dine sedrer!
2 Jamre deg, du cypress, fordi sederen er falt, fordi de herlige trær er ødelagt! Jamre dere, dere Basans eker, fordi den utilgjengelige skog er felt!
3 Hør hvor hyrdene jamrer fordi deres herlighet[^1] er ødelagt! Hør hvor de unge løver brøler fordi Jordans prakt[^2] er ødelagt.
4 Så sa Herren min Gud: Røkt slaktesauene!
5 De som kjøper dem, slakter dem uten å bøte for det, og de som selger dem, sier: Lovet være Herren! nå blir jeg rik; og deres hyrder sparer dem ikke.
6 For jeg vil ikke mere spare landets innbyggere, sier Herren; men jeg vil overgi menneskene i hverandres hender og i hendene på deres konge, og de skal herje landet, og jeg vil ikke redde noen av deres hånd.
7 Så røktet jeg slaktesauene, endog de usleste av sauene; og jeg tok meg to staver, den ene kalte jeg liflighet, og den andre kalte jeg bånd[^3], og jeg røktet sauene,
8 og jeg gjorde de tre hyrder til intet i én måned. Jeg ble lei av dem, og de likte heller ikke meg,
9 og jeg sa: Jeg vil ikke lenger røkte dere; det som er nær ved å dø, får dø, og det som er nær ved å bli tilintetgjort, får bli tilintetgjort, og de som blir igjen, får fortære hverandres kjøtt.
10 Så tok jeg min stav liflighet og brøt den i stykker for å gjøre den pakt til intet som jeg hadde gjort med alle folkene.
11 Og den ble gjort til intet på den dag; og slik skjønte de usleste av sauene, de som aktet på meg, at det var Herrens ord.
12 Deretter sa jeg til dem: Om dere så synes, så gi meg min lønn, men hvis ikke, så la det være! Så veide de opp til meg min lønn, tretti sølvpenninger.
13 Da sa Herren til meg: Kast den bort til pottemakeren, den herlige pris som jeg er aktet verd av dem! Og jeg tok de tretti sølvpenninger og kastet dem i Herrens hus til pottemakeren.
14 Så brøt jeg i stykker min andre stav bånd for å gjøre brorskapet mellom Juda og Israel til intet.
15 Og Herren sa til meg: Ta deg enda en stav - en dårlig hyrdes stav!
16 For se, jeg lar en hyrde stå fram i landet, en som ikke ser til de sauene som er nær ved å omkomme, ikke søker etter det som er bortkommet, og ikke leger det som har fått skade, og ikke sørger for det som holder seg oppe, men spiser kjøttet av de fete og endog bryter deres klover i stykker.
17 Ve den dårlige hyrde, som forlater sauene! Sverd over hans arm og over hans høyre øye! Hans arm skal visne bort, og hans høyre øye skal utslukkes.

[^1]:  herlige beitemark; JER 25, 36.
[^2]:  JER 12, 5.
[^3]:  SKR 11, 14.
