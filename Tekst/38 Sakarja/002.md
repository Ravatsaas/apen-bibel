## Kapittel 2

1 Og jeg løftet mine øyne opp og fikk se fire horn.
2 Da spurte jeg engelen som talte med meg: Hva er dette? Og han sa til meg: Dette er de horn som har adspredt Juda, Israel og Jerusalem.
3 Så lot Herren meg se fire smeder.
4 Da spurte jeg: Hva kommer disse her for? Han svarte: Hornene har adspredt Juda, slik at ingen vågde å løfte sitt hode, og nå er disse kommet for å forferde dem og slå av hornene på de hedningefolk som har løftet horn mot Juda land for å adsprede det.
5 Så løftet jeg mine øyne opp og fikk se en mann som hadde en målesnor i sin hånd.
6 Jeg spurte ham: Hvor skal du hen? Han svarte: Jeg skal til Jerusalem for å utmåle det og se hvor bredt og hvor langt det skal være.
7 Da kom engelen som talte med meg, fram, og en annen engel kom imot ham.
8 Og han sa til ham: Spring avsted og si til den unge mann der: Jerusalem skal ligge fritt og åpent på grunn av den mengde mennesker og fe som skal finnes der.
9 Og jeg, sier Herren, vil være en ildmur rundt omkring det, og jeg vil åpenbare min herlighet der.
10 Hør! Hør! Flykt bort fra Nordens land, sier Herren; for jeg har spredt dere for himmelens fire vinder, sier Herren.
11 Hør! Sion, berg deg unna, du som bor hos Babels datter!
12 For så sier Herren, hærskarenes Gud: For sin æres skyld har han sendt meg til hedningefolkene som plyndret dere; for den som rører ved dere, rører ved hans øyesten;
13 for se, jeg løfter min hånd mot dem, og de skal bli et rov for dem som nå slaver for dem; og dere skal kjenne at Herren, hærskarenes Gud, har sendt meg.
14 Fryd deg storlig og gled deg, du Sions datter! For se, jeg kommer og vil bo hos deg, sier Herren.
15 Og mange hedningefolk skal gi seg til Herren på den dag og bli mitt folk; og jeg vil bo hos deg, og du skal kjenne at Herren, hærskarenes Gud, har sendt meg til deg.
16 Og Herren skal ta Juda til eie som sin del på den hellige jordbunn; og han skal enda en gang utvelge Jerusalem.
17 Vær stille, alt kjød, for Herrens åsyn! For han har reist seg og er gått ut av sin hellige bolig.
