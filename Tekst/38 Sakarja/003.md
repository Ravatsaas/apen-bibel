## Kapittel 3

1 Så lot han meg se Josva, ypperstepresten, som sto for Herrens engels åsyn, og Satan som sto ved hans høyre side for å anklage ham.
2 Men Herren sa til Satan: Herren refse deg, Satan! Herren refse deg, han som har utvalg Jerusalem! Er ikke denne mann her en rykende brann, revet ut av ilden?
3 Men Josva var kledd i skitne klær der han sto for engelens åsyn.
4 Og engelen tok til orde og sa til dem som sto foran ham: Ta de skitne klær av ham! Og til ham selv sa han: Se, jeg tar din misgjerning bort fra deg og klær deg i høytidsklær.
5 Da sa jeg: Sett en ren hue på hans hode! Og de satte den rene hue på hans hode og hadde på ham andre klær mens Herrens engel sto der.
6 Da vitnet Herrens engel for Josva og sa:
7 Så sier Herren, hærskarenes Gud: Hvis du går på mine veier og holder mine bud, da skal du også få styre mitt hus og vokte mine forgårder; og jeg vil gi deg førere blant disse som står her[^1].
8 Hør nå, Josva, du yppersteprest! Du og dine venner, som sitter her foran deg, dere er varselsmenn[^2]. For se, jeg lar min tjener Spire[^3] komme;
9 for se, den stein jeg har lagt foran Josva - på denne ene stein er syv øyne[^4] rettet! Se, jeg skjærer ut på den de tegn den skal ha, sier Herren, hærskarenes Gud, og jeg tar dette lands misgjerning bort på én dag.
10 På den dag, sier Herren, hærskarenes Gud, skal dere innby hverandre til gjestebud under vintreet og fikentreet.

[^1]:  blant englene.
[^2]:  forbilder; JES 8, 18.
[^3]:  Messias, spiren av Davids ætt.
[^4]:  SKR 4, 10.
