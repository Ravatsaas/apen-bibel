## Kapittel 6

1 Så løftet jeg øynene mine opp igjen og fikk se fire vogner som kom fram mellom to fjell, og fjellene var kobberfjell.
2 For den første vogn var det røde hester, og for den annen vogn var det sorte hester,
3 og for den tredje vogn var det hvite hester, og for den fjerde vogn flekkete, sterke hester.
4 Og jeg tok til orde og sa til engelen som talte med meg: Hva er dette, herre?
5 Engelen svarte: Dette er himmelens fire vinder, som nå farer ut etter at de har fremstilt seg for all jordens herre.
6 Vognen med de sorte hester for dro ut mot Nordens land, og de hvite dro ut etter dem, og de flekkete dro ut mot Sydens land.
7 Og de sterkeste[^1] dro ut, og da de ønsket å få dra omkring på jorden[^2], sa han: Gå, dra omkring på jorden! Og de dro omkring på jorden.
8 Så ropte han høyt på meg og sa til meg: Se, de som drar ut mot Nordens land, de stiller min vrede på Nordens land.
9 Og Herrens ord kom til meg, og det lød så:
10 Ta imot gavene fra de bortførte, fra Heldai, Tobia og Jedaja - gå selv på denne dag inn i Josias', Sefanias' sønns hus - for dit er de kommet fra Babel -
11 og ta imot sølv og gull av dem og gjør kroner og sett dem på Josvas, Jehosadaks sønns, yppersteprestens hode!
12 Og si til ham: Så sier Herren, hærskarenes Gud: Se, det skal komme en mann som heter Spire[^3]; han skal spire fram av sin rot, og han skal bygge Herrens tempel.
13 Ja, han skal bygge Herrens tempel, og han skal vinne herlighet[^4] og sitte og herske på sin kongetrone, og han skal være prest der han sitter på sin trone, og freds råd skal det være mellom dem begge.
14 Og kronene skal være til et minne i Herrens tempel om Helem og Tobia og Jedaja og Hen, Sefanias sønn.
15 Og langt borte fra skal de komme og bygge på Herrens tempel, og dere skal kjenne at Herren, hærskarenes Gud, har sendt meg til dere; og dette skal skje dersom dere hører på Herrens, deres Guds røst.

[^1]:  de røde; SKR 6, 2.
[^2]:  SKR 1, 10.
[^3]:  SKR 3, 8.
[^4]:  JES 9, 6.
