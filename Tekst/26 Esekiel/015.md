## Kapittel 15

1 Og Herrens ord kom til meg, og det lød så:
2 Menneskesønn! Hva har veden av vintreet forut for annen ved, det vintreskudd som er vokst opp blant skogens trær?
3 Tar en vel ved av det for å bruke den til noe arbeid? Eller gjør noen en nagle av den til å henge noe redskap på?
4 Nei, en gir ilden den til føde; ilden fortærer begge endene, og midten blir forbrent; duer den vel da til å gjøre noe arbeid med?
5 Mens den enda var hel, bruktes den ikke til noe arbeid; hvor meget mindre når ilden har fortært den, og den er forbrent! Kan den enda brukes til å gjøre noe arbeid med?
6 Derfor sier Herren, Israels Gud, så: Som det går med veden av vintreet blant skogens trær, den som jeg gir ilden til føde, slik gjør jeg med Jerusalems innbyggere.
7 Jeg vil sette mitt åsyn imot dem; de har sloppet ut av ilden, men ilden skal fortære dem, og dere skal kjenne at jeg er Herren, når jeg setter mitt åsyn imot dem.
8 Og jeg vil gjøre landet til en ørken, fordi de har gjort seg skyldige i troløshet, sier Herren, Israels Gud.
