## Kapittel 24

1 Og Herrens ord kom til meg i det niende år, i den tiende måned, på den tiende dag i måneden, og det lød så:
2 Menneskesønn! Skriv opp for deg navnet på denne dag, just denne dag! Babels konge har leiret seg mot Jerusalem just på denne dag.
3 Og sett fram en lignelse for den gjenstridige ætt og si til dem: Så sier Herren, Israels Gud: Sett gryten på, sett den på og øs så vann i den!
4 Legg kjøttstykkene sammen i den, alle gode stykker, lår og bog! Fyll den med de beste ben!
5 Ta det beste av småfeet og legg så et bål under den for å koke benene! La det koke til gagns! Benene koker allerede i den.
6 Derfor sier Herren, Israels Gud, så: Ve blodstaden, den rustne gryte, som rusten ikke er gått av! Ta stykke for stykke ut av den! Det blir ikke kastet lodd derom.
7 For det blod den har utøst, er enda i den; den har helt det ut på nakne berget, den har ikke utøst det på jorden, så mulden kunne dekke over det.
8 For å la min harme ha fritt løp, for å ta hevn lot jeg dens blod komme på nakne berget, så det ikke skulle bli tildekket.
9 Derfor sier Herren, Israels Gud, så: Ve blodstaden! Også jeg vil gjøre bålet stort.
10 Legg meget ved på, tend opp ilden! La kjøttet bli mørt og suppen koke inn, så benene blir forbrent,
11 og la den bli stående tom på sine glør, for at den kan bli het, og dens kobber bli glødende, og dens urenhet smeltes bort og dens rust fortæres!
12 Trettende arbeid har den voldt meg, og allikevel er dens tykke rust ikke gått av den. I ilden med dens rust!
13 Din urenhet er en skam; fordi jeg har renset deg, men du ikke er blitt ren, skal du ikke mere bli fri for din urenhet før jeg får stilt min harme på deg.
14 Jeg, Herren, har talt; det kommer, og jeg vil gjøre det; jeg lar det ikke være og sparer ikke og angrer ikke; etter din ferd og dine gjerninger skal du bli dømt, sier Herren, Israels Gud.
15 Og Herrens ord kom til meg, og det lød så:
16 Menneskesønn! Se, jeg tar dine øynes lyst fra deg ved en brå død; men du skal ikke klage og ikke gråte, og dine tårer skal ikke rinne.
17 Sukk i stillhet og hold ikke sørgefest som etter en død! Bind din hue på deg og ta dine sko på dine føtter og dekk ikke skjegget til og et ikke mat som folk sender deg!
18 Så talte jeg til folket om morgenen, og min hustru døde om kvelden; og morgenen etter gjorde jeg som det var sagt meg.
19 Da sa folket til meg: Vil du ikke si oss hva det betyr at du gjør så?
20 Jeg svarte dem: Herrens ord kom til meg, og det lød så:
21 Si til Israels hus: Så sier Herren, Israels Gud: Se, jeg vanhelliger min helligdom, deres herlige stolthet, deres øynes lyst og deres sjels lengsel, og deres sønner og døtre, som dere har latt tilbake, skal falle for sverdet.
22 Da skal dere gjøre som jeg har gjort: Deres skjegg skal dere ikke tildekke, og den mat som folk sender dere, skal dere ikke spise;
23 deres huer skal dere ha på hodet og deres sko på føttenedere skal ikke klage og ikke gråte; men dere skal visne bort i deres misgjerninger og sukke med hverandre.
24 Esekiel skal være til et tegn for dere; aldeles som han har gjort, skal dere gjøre. Når det kommer, da skal dere kjenne at jeg er Herren, Israels Gud.
25 Og du menneskesønn! På den dag da jeg tar deres vern, deres herlige fryd, deres øynes lyst og deres sjels lengsel, deres sønner og døtre, fra dem,
26 på den dag skal det komme flyktninger til deg og forkynne det for folk.
27 Den dag skal din munn åpnes, når flyktningene er kommet, og du skal tale og ikke mere være målløs, og du skal være til et tegn for dem[^1], og de skal kjenne at jeg er Herren.

[^1]:  de bortførte.
