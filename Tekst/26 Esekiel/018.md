## Kapittel 18

1 Og Herrens ord kom til meg, og det lød så:
2 Hvordan kan dere bruke dette ordsprog i Israels land: Fedrene eter sure druer, og barnas tenner blir såre?
3 Så sant jeg lever, sier Herren, Israels Gud, dere skal ikke mere bruke dette ordsprog i Israel.
4 Se, alle sjeler hører meg til, både farens sjel og sønnens sjel; meg hører de til; den som synder, han skal dø.
5 Og når en mann er rettferdig og gjør rett og rettferdighet,
6 ikke eter [avgudsoffer] på fjellene og ikke løfter sine øyne til Israels folks motbydelige avguder og ikke krenker sin næstes hustru og ikke nærmer seg en kvinne når hun er uren,
7 og ikke undertrykker noen, men lar skyldneren få sitt pant igjen, ikke raner og røver, men gir den hungrige sitt brød og dekker den nakne med klær,
8 ikke låner ut mot rente og ikke tar overmål, holder sin hånd tilbake fra urett, dømmer rett dom mann og mann imellem,
9 følger mine bud og holder mine lover, så han gjør det som rett og godt er - han er rettferdig, han skal leve, sier Herren, Israels Gud.
10 Men får han en sønn som blir en voldsmann, som utøser blod og gjør noe som helst av dette*, / {* det som faren ikke har gjort.}
11 som ikke i noe av dette bærer seg at [som faren har gjort], men endog eter [avgudsoffer] på fjellene og krenker sin næstes hustru,
12 undertrykker den elendige og fattige, raner og røver, ikke gir pantet tilbake, løfter sine øyne til de motbydelige avguder, gjør det som vederstyggelig er,
13 låner ut mot rente og tar overmål, skulle så han få leve? Nei, han skal ikke få leve! Alle disse vederstyggeligheter har han gjort; han skal late livet, hans blod skal komme over ham.
14 Men får så han igjen en sønn som ser alle de synder som hans far gjør - ser dem og ikke gjør etter dem,
15 som ikke eter [avgudsoffer] på fjellene og ikke løfter sine øyne til Israels folks avguder, ikke krenker sin næstes hustru,
16 ikke undertrykker noen, ikke tar pant, ikke raner og røver, men gir den hungrige sitt brød og dekker den nakne med klær,
17 ikke forgriper seg på den elendige, ikke tar rente eller overmål, men gjør etter mine lover og følger mine bud, så skal han ikke dø for sin fars misgjernings skyld, han skal få leve.
18 Men hans far, som har gjort voldsgjerninger, ranet og røvet fra sin bror og gjort det som ikke er godt, iblandt sitt folk, se, han skal dø for sin misgjernings skyld.
19 Men dere sier: Hvorfor skal ikke sønnen bære farens misgjerning? - Sønnen har jo gjort rett og rettferdighet, alle mine bud har han holdt og gjort etter dem; han skal leve.
20 Den som synder, han skal dø; en sønn skal ikke bære sin fars misgjerning, og en far skal ikke bære sin sønns misgjerning; den rettferdiges rettferdighet skal hvile over ham, og den ugudeliges ugudelighet skal hvile over ham.
21 Men når den ugudelige vender om fra alle de synder han har gjort, og holder alle mine bud og gjør rett og rettferdighet, da skal han leve - han skal ikke dø.
22 Ingen av de overtredelser han har gjort, skal tilregnes ham; for den rettferdighets skyld som han har gjort, skal han leve.
23 Skulle jeg ha behag i den ugudeliges død? sier Herren, Israels Gud - mon ikke heller i at han vender om fra sin vei og lever?
24 Men når en rettferdig vender om fra sin rettferdighet og gjør urett, gjør etter alle de vederstyggeligheter som den ugudelige gjør, skulle han da få leve? Ingen av de rettferdige gjerninger som han har gjort, skal tilregnes ham; for den troløshet han har vist, og for den synd han har gjort, skal han dø.
25 Og dere sier: Herrens vei er ikke rett. Hør, du Israels hus! Er ikke min vei rett? Er det ikke deres veier som ikke er rette?
26 Når en rettferdig vender om fra sin rettferdighet og gjør urett, så skal han dø til straff for det; for den urett som han gjør, skal han dø.
27 Og når en ugudelig vender om fra sin ugudelige ferd og gjør rett og rettferdighet, da skal han berge sitt liv.
28 Han så og vendte om fra alle de overtredelser han hadde gjort; han skal leve - han skal ikke dø.
29 Men Israels hus sier: Herrens vei er ikke rett. Er ikke mine veier rette, Israels hus? Er det ikke deres veier som ikke er rette?
30 Derfor vil jeg dømme dere, Israels hus, hver etter hans veier, sier Herren, Israels Gud. Vend om og vend dere bort fra alle deres overtredelser, for at ikke noen misgjerning skal bli dere til fall!
31 Kast fra dere alle deres overtredelser, som dere har forsyndet dere med, og få dere et nytt hjerte og en ny ånd! Hvorfor vil dere dø, Israels hus?
32 For jeg har ikke behag i nogens død, sier Herren, Israels Gud; så omvend dere da, og dere skal leve!
