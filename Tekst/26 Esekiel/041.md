## Kapittel 41

1 Så førte han meg til det Hellige, og han målte pilarene: de var seks alen brede på den ene og seks alen brede på den andre side - det var teltets bredde.
2 Døren var ti alen bred, og sideveggene ved døren var fem alen på hver side; og han målte dets[^1] lengde: den var førti alen, og bredden: den var tyve alen.
3 Så gikk han innenfor[^2] og målte dørens pilarer: de holdt to alen, og døren: den holdt seks alen, og dørens bredde: den var syv alen.
4 Og han målte dets lengde: den var tyve alen, og bredden: den var tyve alen, like mot templet[^3], og han sa til meg: Dette er det Aller-helligste.
5 Så målte han husets vegg: den var seks alen, og sidekammernes bredde: den var fire alen, rundt omkring hele huset.
6 Og sidekammerne lå, kammer ved kammer, i tre stokkverk, tretti i hvert stokkverk, og de nådde til den vegg som huset hadde mot sidekammerne rundt omkring, så de var festet; men de var ikke festet til husets vegg.
7 Og bredden på sidekammerne tiltok rundt omkring, jo høyere en kom opp; for bygningen om huset gikk høyere og høyere opp rundt omkring huset. Derfor var bredden mot huset større oventil, og fra det nederste stokkverk steg en opp i det øverste gjennom det midterste.
8 Og jeg så at huset hadde en forhøyning rundt omkring; sidekammernes grunnvoller var en hel stang, seks alen til kanten.
9 Bredden av den vegg sidekammerne hadde utad, var fem alen, og den frie plass mellom husets sidekammere
10 og de andre kammer hadde en bredde av tyve alen rundt omkring hele huset.
11 Og sidekammernes dører vendte ut mot den frie plass, én dør mot nord og én dør mot syd, og bredden av den frie plass var fem alen rundt omkring.
12 Og den bygning som lå imot den avsondrede plass på vestsiden, var sytti alen bred, og bygningens vegg var fem alen i bredde rundt omkring, og dens lengde var nitti alen.
13 Så målte han huset: det var hundre alen langt, og den avsondrede plass og bygningen med dens vegger var hundre alen i lengde.
14 Og bredden av husets forside og den avsondrede plass mot øst var hundre alen.
15 Og han målte lengden av bygningen mot den avsondrede plass, den bygning som lå på dens bakside, og dens svalganger på begge sider: det var hundre alen; likeså det indre tempel og forgårdens haller.
16 Dørtresklene og vinduene med fast gitter og svalgangene rundt omkring i deres tredobbelte stokkverk - ovenfor dørtreskelen var det et panel av tre rundt omkring, og jorden nådde opp til vinduene, og vinduene var dekket -
17 og rommet over dørene og rommet inn til det indre hus og utadtil og på hele veggen rundt omkring, innvendig og utvendig, alt var etter mål.
18 Og det var gjort kjeruber og palmer, én palme mellom to kjeruber, og kjerubene hadde to ansikter,
19 et menneskes ansikt mot palmen på den ene side og en ung løves ansikt mot palmen på den andre side; slik var det gjort på hele huset rundt omkring.
20 Fra jorden til ovenfor døren var det gjort kjeruber og palmer, på templets[^4] vegg.
21 Templet[^5] hadde firkantede dørstolper, og fremsiden på helligdommen[^6] hadde samme utseende.
22 Alteret[^7] var av tre, tre alen høyt og to alen langt, og det hadde sine hjørner, og langsiden og veggene var av tre; og han talte til meg og sa: Dette er bordet som står for Herrens åsyn.
23 Og templet og helligdommen hadde to dører.
24 Og dørene hadde to fløyer, to bevegelige dørfløyer; den ene dør hadde to fløyer og likeså den andre.
25 Og på dem, på templets dører, var det gjort kjeruber og palmer, slik som de som var gjort på veggene; og det var en tverrbjelke av tre foran forhallen utentil.
26 Og det var vinduer med fast gitter og palmer på forhallens sidevegger, på begge sider, og i husets sidekammere og på tverrbjelkene.

[^1]:  det Helliges; ESK 41, 1.
[^2]:  i det Aller-helligste; ESK 41, 4.
[^3]:  d.e. det Hellige; ESK 41, 1.
[^4]:  det Helliges.
[^5]:  det Hellige.
[^6]:  det Aller-helligste.
[^7]:  d.e. røykofferalteret.
