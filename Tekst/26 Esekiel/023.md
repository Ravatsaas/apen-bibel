## Kapittel 23

1 Og Herrens ord kom til meg, og det lød så:
2 Menneskesønn! Der var to kvinner, døtre av en mor.
3 De drev hor i Egypt, i sin ungdom drev de hor; der trykket de deres bryster, der kjente de på deres jomfruelige barm.
4 Deres navn var: Ohola, den eldste, og Oholiba, hennes søster, og de ble mine og fødte sønner og døtre; og om deres navn er å si: Ohola er Samaria og Oholiba* Jerusalem. / {* Ohola d.e. hennes eget telt; så kalles Samaria fordi de ti stammer hadde sin egen selvvalgte gudstjeneste. Oholiba d.e. mitt (Herrens) telt er i det; så kalles Jerusalem fordi Herrens tempel var der.}
5 Ohola drev hor og var utro mot meg; hun ble opptent av elskov til sine elskere, til assyrerne, som hadde nærmet seg henne,
6 kledd i blått purpur, fyrster og herrer, alle sammen fagre unge menn, ryttere på sine hester.
7 Hun holdt seg til dem i hor, til alle de ypperste av Assurs sønner; hun gjorde seg uren med alle dem som hun ble opptent av elskov til - med alle deres avguder.
8 Men sitt horelevnet fra Egypt lot hun ikke fare; for de hadde ligget hos henne i hennes ungdom, og de hadde kjent på hennes jomfruelige barm, og de hadde utøst sitt hor over henne.
9 Derfor gav jeg henne i hennes elskeres hånd, i Assurs sønners hånd, som hun var tent opp av elskov til.
10 De avdekket hennes blusel, tok hennes sønner og døtre og slo henne selv ihjel med sverdet; hun ble navnkundig blant kvinnene, og de holdt dom over henne.
11 Og hennes søster Oholiba så det og drev det verre med sin elskov enn hun, og verre med sitt hor enn hennes søster hadde gjort.
12 Hun ble opptent av elskov til Assurs sønner, fyrster og herrer, som hadde nærmet seg henne, prektig kledd, ryttere på sine hester, alle sammen fagre unge menn.
13 Jeg så at hun var blitt uren; en og samme vei gikk de begge.
14 Men hun drev sitt hor videre. Da hun så menn avbildet på veggen, billeder av kaldeerne malt med rødt,
15 omgjordet med belte om sine lender, med nedhengende farvede huer på sine hoder, alle sammen å se til som vognkjempere, en avbildning av Babels sønner, hvis fødeland er Kaldea,
16 da ble hun tent opp av elskov, så snart hun så dem med sine øyne, og hun sendte bud til dem i Kaldea.
17 Og Babels sønner kom til henne, til elskovs samleie, og gjorde henne uren med sitt hor; men da hun var blitt uren ved dem, vendte hennes sjel seg bort fra dem.
18 Da hun drev sitt hor så åpenbart og avdekket sin blusel, vendte min sjel seg bort fra henne, slik som min sjel hadde vendt seg bort fra hennes søster.
19 Men hun drev sitt hor enda videre; hun kom sin ungdoms dager i hu, da hun drev hor i Egypt,
20 og hun ble opptent av elskov til horkarlene der, hvis kjøtt var som aseners kjøtt, og hvis utflod var som hesters utflod.
21 Så søkte du igjen til din ungdoms utukt, da egypterne kjente på din barm for dine ungdommelige brysters skyld.
22 Derfor, Oholiba, sier Herren, Israels Gud, så: Se, jeg egger dine elskere imot deg, dem som din sjel har vendt seg bort fra, og jeg lar dem komme over deg fra alle kanter.
23 Babels sønner og alle kaldeerne, Pekod og Sjoa og Koa*, og sammen med dem alle Assurs sønner fagre unge menn, fyrster og herrer alle sammen, vognkjempere, navnkundige menn, alle sammen ridende på hester. / {* tre nabofolk til kaldeerne.}
24 De skal komme over deg med krigsmakt, vogner og hjul, og med en skare av folkeslag; store skjold og små skjold og hjelmer skal de stille mot deg på alle kanter, og jeg vil overlate dommen til dem, og de skal dømme deg med sine dommer.
25 Jeg vil vise min nidkjærhet mot deg, og de skal fare fram mot deg i harme; din nese og dine ører skal de skjære av, og de som blir igjen av deg, skal falle for sverdet; de skal ta dine sønner og døtre, og de som blir igjen av deg, skal fortæres av ilden.
26 De skal dra dine klær av deg og ta dine prektige smykker.
27 Slik vil jeg gjøre ende på din utukt og ditt horelevnet fra Egypt, og du skal ikke mere løfte dine øyne til dem og ikke mere komme Egypt i hu.
28 For så sier Herren, Israels Gud: Se, jeg gir deg i deres hånd som du hater, i deres hånd som din sjel har vendt seg bort fra.
29 Og de skal fare fram mot deg i hat og ta alt det du har vunnet ved ditt strev, og la deg bli tilbake naken og bar, og din utuktige blusel og din skamløshet og ditt hor skal bli avdekket.
30 Dette skal de gjøre med deg fordi du i hor har løpet etter hedningefolk, fordi du har gjort deg uren med deres motbydelige avguder.
31 På din søsters vei har du gått; derfor rekker jeg deg det samme beger som hun måtte tømme.
32 Så sier Herren, Israels Gud: Din søsters beger skal du drikke, det dype og vide; du skal bli til latter og spott - det rommer meget.
33 Av rus og sorg skal du bli full - et ødeleggelsens og herjingens beger er din søster Samarias beger.
34 Du skal drikke det ut til siste dråpe, og du skal gnage på dets skår og sønderrive dine bryster; for jeg har talt, sier Herren, Israels Gud.
35 Derfor sier Herren, Israels Gud, så: Fordi du glemte meg og kastet meg bak din rygg; så bær da også du straffen for din utukt og ditt hor!
36 Og Herren sa til meg: Menneskesønn! Vil du dømme Ohola og Oholiba? Forehold dem deres styggedommer!
37 For de har drevet hor, og der er blod på deres hender, med sine motbydelige avguder har de drevet hor; ja, endog sine barn, som de hadde født meg, har de latt gå gjennom ilden for dem, for at de skulle spise dem.
38 Også dette gjorde de mot meg: Den samme dag gjorde de min helligdom uren og vanhelliget mine sabbater.
39 Når de hadde slaktet sine barn for sine motbydelige avguder, kom de samme dag i min helligdom og vanhelliget den; se, slik gjorde de i mitt hus.
40 Ja, de sendte endog bud etter menn som skulle komme langveis fra; der ble skikket sendebud til dem, og se, de kom de som du hadde badet deg og sminket dine øyne og smykket deg med prydelser for.
41 Og du satt på et prektig leie, og et bord sto dekket foran det, og min røkelse og min olje hadde du satt på bordet.
42 Lyden av en sorgløs mengde hørtes der inne*, og til de menn av folkehopen som var der, hentedes drikkebrødre fra ørkenen, og de satte armbånd på deres** hender og prektige kroner på deres hoder. / {* i Jerusalem.} / {** Oholas og Oholibas.}
43 Da sa jeg om den utslitte skjøge: Nå driver de rett hor med henne, ja med henne.
44 De gikk inn til henne som folk går inn til en skjøge; slik gikk de inn til Ohola og Oholiba, de utuktige kvinner.
45 Men rettferdige menn skal dømme dem, som horkvinner dømmes og kvinner som utøser blod; for horkvinner er de, og blod er der på deres hender.
46 For så sier Herren, Israels Gud: Jeg vil føre en folkeskare fram mot dem og overgi dem til mishandling og ran.
47 Og folkeskaren skal steine dem og hugge dem sønder med sine sverd; deres sønner og døtre skal de slå ihjel, og deres hus skal de brenne opp med ild.
48 Slik vil jeg gjøre ende på utukten i landet, og alle kvinner skal la seg advare og ikke drive slik utukt som dere.
49 Deres utukt skal legges på dere selv, og dere skal bære straffen for deres synder med deres motbydelige avguder, og dere skal kjenne at jeg er Herren, Israels Gud.
