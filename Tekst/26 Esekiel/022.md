## Kapittel 22

1 Og Herrens ord kom til meg, og det lød så:
2 Og du menneskesønn! Vil du dømme, vil du dømme blodstaden? Forehold den alle dens styggedommer!
3 Og du skal si: Så sier Herren, Israels Gud: Du by som har utøst dine innbyggeres blod, for at din tid skal komme, du som har gjort deg motbydelige avguder og slik er blitt uren!
4 Ved det blod som du har utøst, er du blitt skyldig, og ved de motbydelige avguder som du har gjort, er du blitt uren, og du har fått dine dager til å nærme seg og har nådd dine år; derfor gjør jeg deg til hån for folkene og til spott for alle landene.
5 De land som er nær, og de som er langt borte fra deg, skal spotte deg, du med ditt utskjemte navn og din store forvirring!
6 Se, Israels fyrster i deg brukte alle sin arm til å utøse blod.
7 Far og mor ble ringeaktet hos deg; mot den fremmede ble det brukt vold hos deg; den farløse og enken ble undertrykt hos deg.
8 Mine helligdommer foraktet du, og mine sabbater vanhelliget du.
9 Baktalere sto fram hos deg for å utøse blod, og på dine fjell ble der ett [avgudsoffer]*; skjenselsgjerninger skjedde hos deg. / {* ESK 18, 6.}
10 Farens blusel blottedes hos deg; en kvinne som var uren i sin månedlige svakhet, krenkedes hos deg.
11 En bar seg avskyelig at mot sin nestes hustru, og en annen vanæret sin sønnekone i skammelig utukt, en annen igjen krenket sin søster, sin fars datter, hos deg.
12 Gaver tok de hos deg for å utøse blod; rente og overmål tok du, og mot din neste gjorde du urett og vold, og meg glemte du, sier Herren, Israels Gud.
13 Men se, jeg har slått mine hender sammen over den urettferdige vinning du har samlet deg, og over det blod du har utøst i din midte.
14 Skal ditt hjerte holde stand eller dine hender ha sin styrke i de dager da jeg vil ha med deg å gjøre? Jeg, Herren, har sagt det, og jeg skal gjøre det.
15 Jeg vil sprede deg iblandt folkene og strø deg omkring i landene, og jeg vil ta bort fra deg all din urenhet.
16 Du skal bli vanhelliget ved din egen skyld for folkenes øyne, og du skal kjenne at jeg er Herren.
17 Og Herrens ord kom til meg, og det lød så:
18 Menneskesønn! Israels hus er blitt meg til slagg; de er alle sammen som kobber og tinn og jern og bly i en ovn; sølvslagg er de blitt.
19 Derfor sier Herren, Israels Gud, så: Fordi dere alle er blitt til slagg, se, derfor vil jeg samle dere sammen i Jerusalem.
20 Slik som en samler sølv og kobber og jern og bly og tinn i en ovn og blåser ild på det for å smelte det, slik vil jeg samle dere i min vrede og min harme og legge dere i ovnen og smelte dere.
21 Ja, jeg vil samle dere og blåse på dere med min vredes ild, og dere skal smeltes i den;
22 som sølv smeltes i en ovn, slik skal dere smeltes i den, og dere skal kjenne at jeg, Herren, har utøst min harme over dere.
23 Og Herrens ord kom til meg, og det lød så:
24 Menneskesønn! Si til det*: Du er et land som ikke er renset, som ikke har fått skyllregn på vredens dag. / {* Juda.}
25 De profeter det har i sin midte, er en flokk av sammensvorne; de er lik en brølende løve, som raner og røver; de fortærer menneskeliv, de tar gods og kostbarheter; de gjør mange til enker der.
26 Dets prester gjør vold på min lov og vanhelliger mine helligdommer; mellom hellig og vanhellig gjør de ingen forskjell, og de lærer ikke å skjelne mellom urent og rent; for mine sabbater lukker de sine øyne, og jeg blir vanhelliget midt iblandt dem.
27 De fyrster det har i sin midte, er lik ulver, som raner og røver; de utøser blod, de ødelegger menneskeliv for å samle urettferdig vinning.
28 Dets profeter stryker over med kalk for dem; de skuer tomhet og spår dem løgn og sier: Så sier Herren, Israels Gud - enda Herren ikke har talt.
29 Folket i landet gjør voldsverk og raner og røver, og den elendige og fattige undertrykker de, og mot den fremmede gjør de voldsverk uten lov og rett.
30 Jeg søkte blandt dem etter en mann som ville mure opp en mur og stille seg i gapet for mitt åsyn til vern for landet, så jeg ikke skulle ødelegge det; men jeg fant ingen.
31 Så utøser jeg da min vrede over dem; ved min harmes ild gjør jeg ende på dem; deres gjerninger lar jeg komme over deres eget hode, sier Herren, Israels Gud.
