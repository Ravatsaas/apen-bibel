## Kapittel 44

1 Så førte han meg tilbake mot helligdommens ytre port, som vendte mot øst; den var lukket.
2 Og Herren sa til meg: Denne port skal være lukket, den skal ikke åpnes, og ingen skal gå inn gjennom den; for Herren, Israels Gud, har gått inn gjennom den; derfor skal den være lukket.
3 Men fyrsten skal, fordi han er fyrste, ha lov til å sitte der og holde måltid for Herrens åsyn; han skal gå inn gjennom portens forhall, og samme vei skal han gå ut.
4 Så førte han meg gjennom nordporten til plassen foran huset, og jeg så, og se, Herrens herlighet fylte Herrens hus, og jeg falt ned på mitt ansikt.
5 Og Herren sa til meg: Menneskesønn! Akt på og se med dine øyne og hør med dine ører alt det jeg sier deg om alle forskriftene og alle lovene om Herrens hus, og du skal legge nøye merke til inngangen til huset og alle utgangene fra helligdommen.
6 Og du skal si til de gjenstridige, til Israels hus: Så sier Herren, Israels Gud: Det får nå være nok med alle deres styggedommer, Israels hus,
7 at dere har latt fremmede med uomskåret hjerte og uomskåret kjøtt komme inn i min helligdom og være der, så mitt hus ble vanhelliget, mens dere bar fram min mat, fett og blod, og slik brøt min pakt, for ikke å nevne alle deres andre styggedommer.
8 Og dere tok ikke vare på det som var å vareta i mine helligdommer; men dere satte andre i stedet for dere til å ta vare på det jeg ville ha varetatt i min helligdom.
9 Så sier Herren, Israels Gud: Ingen fremmed med uomskåret hjerte og uomskåret kjøtt skal komme inn i min helligdom, ingen av alle de fremmede som bor blandt Israels barn.
10 Ja, endog de levitter som gikk bort fra meg da Israel fór vill og forvillet seg bort fra meg etter sine motbydelige avguder, de skal bære sin misgjerning.
11 De skal være tjenere i min helligdom, opsynsmenn ved husets porter og tjenere i huset; de skal slakte brennofferet og slaktofferet for folket, og de skal stå for deres åsyn og tjene dem.
12 Fordi de tjente dem for deres motbydelige avguders åsyn og var et anstøt til misgjerning for Israels hus, derfor har jeg løftet min hånd imot dem, sier Herren, Israels Gud, og de skal bære sin misgjerning.
13 De skal ikke nærme seg til meg for å tjene meg som prester eller for å nærme seg til noen av mine hellige ting - de høyhellige; men de skal bære sin skam og de styggedommer som de har gjort seg skyldige i.
14 Jeg vil sette dem til å ta vare på det som er å vareta i huset, med alt arbeidet der og alt som der skal gjøres.
15 Men de levittiske prester, Sadoks sønner, som tok vare på det som var å vareta i min helligdom, da Israels barn forvillet seg bort fra meg, de skal trede nær til meg for å tjene meg, og de skal stå for mitt åsyn og frembære for meg fett og blod, sier Herren, Israels Gud.
16 De skal gå inn i min helligdom, og de skal trede nær til mitt bord for å tjene meg, og de skal ta vare på det jeg vil ha varetatt.
17 Og når de går inn i den indre forgårds porter, da skal de klæ seg i linklær; det skal ikke komme ull på dem når de tjener i den indre forgårds porter eller i huset.
18 De skal ha linhuer på hodet og benklær av lin om lendene; de skal ikke omgjorde seg med noe som fremkaller sved.
19 Og når de går ut i den ytre forgård, til folket i den ytre forgård, skal de ta av seg de klær som de har forrettet tjeneste i, og legge dem ned i de hellige kammer, og de skal ta på seg andre klær og ikke gjøre folket hellig med sine klær.
20 De skal ikke rake hodet og heller ikke la håret vokse fritt; de skal klippe sitt hodehår.
21 Vin skal ingen av prestene drikke når de går inn i den indre forgård.
22 En enke eller en kvinne som hennes mann har skilt seg fra, skal de ikke ta til hustru, men bare jomfruer av Israels ætt; men de kan ta en enke som er enke etter en prest.
23 De skal lære mitt folk å skille mellom hellig og vanhellig og forklare dem forskjellen mellom urent og rent.
24 I rettssaker skal de stå fram og dømme, etter mine forskrifter skal de dømme i dem; mine lover og bud skal de holde på alle mine høytider, og mine sabbater skal de holde hellige.
25 Ingen av dem må gå inn til et lik, så han blir uren; bare når det gjelder far eller mor eller sønn eller datter eller bror eller en søster som ikke har tilhørt noen mann, kan de gjøre seg urene.
26 Når han så er blitt ren igjen, skal de telle syv dager for ham;
27 og den dag han går inn i helligdommen, inn i den indre forgård, for å tjene i helligdommen, skal han ofre sitt syndoffer, sier Herren, Israels Gud.
28 Og deres arvedel skal være den at jeg er deres arv. Og noen eiendom skal dere ikke gi dem i Israel; jeg er deres eiendom.
29 Matofferet og syndofferet og skyldofferet skal de ete, og alt bannlyst i Israel skal høre dem til.
30 Og de første frukter av all førstegrøde av alle slag og hver offergave av alle slag, av alle deres offergaver, skal tilhøre prestene, og det første av deres deig skal dere gi presten, så velsignelse må komme over ditt hus.
31 Noe selvdødt eller sønderrevet av fugler eller dyr skal prestene ikke ete.
