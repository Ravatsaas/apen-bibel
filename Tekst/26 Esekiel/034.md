## Kapittel 34

1 Og Herrens ord kom til meg, og det lød så:
2 Menneskesønn! Spå mot Israels hyrder, spå og si til dem, til hyrdene: Sa sier Herren, Israels Gud: Ve Israels hyrder, som røkter seg selv! Er det ikke flokken hyrdene skal røkte?
3 Fettet spiser dere, og med ullen klær dere dere, det fete slakter dere; flokken røkter dere ikke.
4 Det svake har dere ikke styrket, og det syke har dere ikke legt, og det sønderbrutte har dere ikke forbundet, og det bortdrevne har dere ikke ført tilbake, og det fortapte har dere ikke opsøkt, men med vold og med hårdhet har dere hersket over dem.
5 Og slik ble de adspredt, fordi de ingen hyrde hadde; de ble til føde for alle markens ville dyr og ble adspredt.
6 Min flokk farer vill på alle fjell og på hver høy bakke, og over hele landet er min flokk spredt; det er ingen som spør, og ingen som leter etter den.
7 Hør derfor Herrens ord, dere hyrder!
8 Så sant jeg lever, sier Herren, Israels Gud, sannelig, siden min flokk er blitt til rov, og den er blitt til føde for alle markens ville dyr, fordi den var uten hyrde, og mine hyrder ikke spurte etter min flokk, men hyrdene røktet seg selv og ikke røktet min flokk -
9 derfor, dere hyrder, hør Herrens ord!
10 Så sier Herren, Israels Gud: Se, jeg kommer over hyrdene og vil kreve min flokk av deres hånd og la dem ophøre med å røkte flokken, så hyrdene ikke mere skal røkte seg selv, og jeg vil redde min flokk av deres munn, så den ikke skal være til føde for dem.
11 For så sier Herren, Israels Gud: Se, jeg kommer og vil spørre etter min flokk og se til den.
12 Slik som en hyrde ser til flokken sin på den dagen han er iblant sine adspredte sauer, slik vil jeg se til mine sauer og redde dem fra alle de stedene hvor de er adspredt på en dag med skyer og skodde.
13 Og jeg vil føre dem ut fra folkene og samle dem fra landene og føre dem til deres eget land, og jeg vil røkte dem på Israels fjell, i dalene og på alle de steder i landet hvor de bor.
14 På en god beitemark vil jeg la dem beite, på Israels høye fjell skal deres havnegang være; der skal de hvile på en god havnegang, og på en fet beitemark skal de beite på Israels fjell.
15 Jeg vil selv fø min flokk og selv la den hvile, sier Herren, Israels Gud.
16 Det fortapte vil jeg opsøke, og det bortdrevne vil jeg føre tilbake, og det sønderbrutte vil jeg forbinde, og det syke vil jeg styrke. Men det fete og det sterke vil jeg ødelegge; jeg vil røkte det etter hva rett er.
17 Og dere, min flokk, så sier Herren, Israels Gud: Se, jeg dømmer mellom sauer og sauer, mellom værer og bukker.
18 Er det ikke nok med at dere får beite den beste beitemark, siden dere trår ned resten av deres beitemark med deres føtter? Er det ikke nok at dere får drikke det klare vann, siden dere gjør resten grumset med deres føtter?
19 Og min flokk - skal den spise det som er trådt ned av deres føtter, og drikke det som er gjort grumset av deres føtter?
20 Derfor sier Herren, Israels Gud, så til dem: Se, jeg kommer og vil dømme mellom de fete sauene og de magre sauene.
21 Fordi dere støter alle de svake bort med side og bog og stanger dem med deres horn, til dere får adspredt dem og drevet dem utenfor,
22 så vil jeg frelse min flokk, og de skal ikke mere være til rov, og jeg vil dømme mellom sauer og sauer.
23 Og jeg vil oppreise én hyrde over dem, og han skal røkte dem - min tjener David*; han skal røkte dem, han skal være deres hyrde. / {* d.e. Kristus, hvis stamfar og forbillede David var.}
24 Og jeg, Herren, vil være deres Gud, og min tjener David skal være fyrste blant dem; jeg, Herren, har talt.
25 Og jeg vil gjøre en fredspakt med dem og utrydde ville dyr av landet, og de skal bo trygt i ørkenen og sove i skogene.
26 Og jeg vil gjøre dem og landet omkring min haug til en velsignelse; jeg vil sende regn i rette tid; velsignelses regnstrømmer skal det være.
27 Markens trær skal gi sin frukt, og jorden skal gi sin grøde, og de skal bo trygt i sitt land, og de skal kjenne at jeg er Herren, når jeg bryter stengene på deres åk og frir dem av deres hånd som holdt dem som slaver.
28 Og de skal ikke mere være et rov for folkene, og jordens ville dyr skal ikke fortære dem; de skal bo trygt, og ingen skal skremme dem.
29 Og jeg vil la en plantning vokse opp for dem, som skal bli dem til navnkundighet, og de skal ikke mere bli bortrevet av hunger i landet og ikke mere bære folkenes hån.
30 Og de skal kjenne at jeg, Herren deres Gud, er med dem, og at de, Israels hus, er mitt folk, sier Herren, Israels Gud.
31 Og dere, min flokk, den flokk jeg før, dere er mennesker; jeg er deres Gud, sier Herren, Israels Gud.
