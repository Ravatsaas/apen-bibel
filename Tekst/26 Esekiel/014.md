## Kapittel 14

1 Og det kom til meg noen av Israels eldste, og de satte seg foran meg.
2 Da kom Herrens ord til meg, og det lød så:
3 Menneskesønn! Disse menn har gitt sine motbydelige avguder rom i sitt hjerte, og det som er dem et anstøt til misgjerning, har de satt for sine øyne; skulle jeg la meg spørre av dem?
4 Tal derfor med dem og si til dem: Så sier Herren, Israels Gud: Hver den av Israels hus som gir sine motbydelige avguder rom i sitt hjerte og setter det som er ham et anstøt til misgjerning, for sine øyne og så kommer til profeten, ham vil jeg, Herren, selv svare* for hans mange motbydelige avguders skyld, / {* nemlig i gjerning ved å straffe ham; ESK 14, 8.}
5 for å gripe Israels hus i deres hjerte, fordi de alle har veket bort fra meg ved sine motbydelige avguder.
6 Si derfor til Israels hus: Så sier Herren, Israels Gud: Vend om og vend dere bort fra alle deres motbydelige avguder og vend deres åsyn bort fra alle deres styggedommer!
7 For hver den av Israels hus og av de fremmede som bor i Israel, som skiller seg fra meg og gir sine motbydelige avguder rom i sitt hjerte og setter det som er ham et anstøt til misgjerning, for sine øyne og så kommer til profeten for å spørre meg for seg, ham vil jeg, Herren, selv svare på min vis.
8 Jeg vil sette mitt åsyn mot den mann og ødelegge ham, så han blir til et tegn og til et ordsprog, og jeg vil utrydde ham av mitt folk, og dere skal kjenne at jeg er Herren.
9 Og om profeten lar seg forlokke og taler et ord, da er det jeg, Herren, som har forlokket denne profet, og jeg vil rekke ut min hånd mot ham og utslette ham av mitt folk Israel.
10 Og de skal lide for sin misgjerning; som det er med spørgerens misgjerning, så skal det være med profetens misgjerning,
11 for at Israels hus ikke mere skal forville seg bort fra meg og ikke mere gjøre seg uren med alle sine overtredelser, men være mitt folk, og jeg deres Gud, sier Herren, Israels Gud.
12 Og Herrens ord kom til meg, og det lød så:
13 Menneskesønn! Når et land synder mot meg og gjør seg skyldig i troløshet, og jeg rekker ut min hånd mot det og sønderbryter brødets stav for det og sender hungersnød over det og utrydder både mennesker og fe av det,
14 og om da disse tre menn, Noah, Daniel og Job, var der i landet, da skulle de ved sin rettferdighet bare kunne berge sitt eget liv, sier Herren, Israels Gud.
15 Om jeg lot ville dyr fare gjennom landet, og de gjorde det folketomt, og det ble til en ørken, så ingen kunne dra gjennom det for de ville dyrs skyld,
16 da skulle, så sant jeg lever, sier Herren, Israels Gud, disse tre menn, om de var der, hverken kunne berge sønner eller døtre; bare de selv skulle bli berget, men landet skulle bli en ørken.
17 Eller om jeg lot sverd komme over det land og sa: Sverd skal fare gjennom landet, og jeg utryddet både mennesker og fe av det,
18 og disse tre menn var der i landet, da skulle de, så sant jeg lever, sier Herren, Israels Gud, ikke kunne berge sønner eller døtre, bare de selv skulle bli berget.
19 Eller om jeg sendte pest i det land og utøste min harme over det med blod for å utrydde både mennesker og fe av det,
20 og Noah, Daniel og Job var der i landet, da skulle de, så sant jeg lever, sier Herren, Israels Gud, hverken kunne berge sønn eller datter; bare sitt eget liv skulle de berge ved sin rettferdighet.
21 For så sier Herren, Israels Gud: Enn når jeg sender mine fire onde straffedommer, sverd, hungersnød og ville dyr og pest, over Jerusalem for å utrydde både mennesker og fe av det!
22 Allikevel skal noen undkomme og bli igjen der, noen sønner og døtre, som blir bortført, og de skal da komme ut til dere, og dere skal se deres ferd og deres gjerninger, og dere skal trøste dere over den ulykke jeg lot komme over Jerusalem, over alt det jeg lot komme over det.
23 Og de skal trøste dere når dere ser deres ferd og deres gjerninger, og dere skal kjenne at jeg ikke uten årsak har gjort noe av alt det jeg har gjort mot det, sier Herren, Israels Gud.
