## Kapittel 3

1 Og han sa til meg: Menneskesønn! Et det du her finner for deg! Et denne bokrull, og gå avsted og tal til Israels hus!
2 Da lot jeg opp min munn, og han gav meg denne rull å spise
3 og sa til meg: Menneskesønn! Mett din buk og fyll dine innvoller med denne rull som jeg gir deg! Og jeg spiste, og den var i min munn søt som honning.
4 Og han sa til meg: Menneskesønn! Gå til Israels hus og tal til dem med mine ord!
5 For ikke til et folk med vanskelig sprog og tungt mæle sendes du, men til Israels hus;
6 ikke til mange folk med vanskelig sprog og tungt mæle, hvis ord du ikke forstår; sannelig, om jeg sendte deg til dem, skulle de høre på deg.
7 Men Israels hus skal ikke ville høre på deg, for det vil ikke høre på meg; for hele Israels hus har hårde panner og forherdede hjerter.
8 Se, jeg gjør ditt åsyn hårdt mot deres åsyn og din panne hård mot deres panne.
9 Lik en diamant, hårdere enn stein, gjør jeg din panne; du skal ikke frykte for dem og ikke forferdes for deres åsyn; for en gjenstridig ætt er de.
10 Og han sa til meg: Menneskesønn! Alle de ord som jeg taler til deg, skal du ta inn i ditt hjerte og høre med dine ører.
11 Og gå til de bortførte, til ditt folks barn, og tal til dem og si: Så sier Herren, Israels Gud - enten de hører eller lar det være!
12 Da løftet et vær meg opp, og jeg hørte bak meg lyden av et stort bulder: Lovet være Herrens herlighet fra det sted hvor han er,
13 og lyden av livsvesenenes vinger, som rørte ved hverandre, og lyden av hjulene ved siden av dem og lyden av et stort bulder.
14 Og et vær løftet meg opp og tok meg, og jeg fór avsted, gram og harmfull i min ånd, og Herrens hånd var sterk over meg.
15 Og jeg kom til de bortførte i Tel-Abib, de som bodde ved elven Kebar, og hvor de ellers bodde, og jeg satt der i syv dager iblandt dem og stirret fram for meg.
16 Men da syv dager var gått, da kom Herrens ord til meg, og det lød slik:
17 Menneskesønn! Jeg har satt deg til vekter for Israels hus, og når du hører et ord av min munn, skal du advare dem fra meg.
18 Når jeg sier til den ugudelige: Du skal dø, og du ikke advarer ham og ikke taler og advarer den ugudelige for hans ugudelige ferd for å holde ham i live, da skal han, den ugudelige, dø for sin misgjernings skyld, men hans blod vil jeg kreve av din hånd.
19 Men når du har advart den ugudelige, og han ikke vender om fra sin ugudelighet og fra sin ugudelige ferd, da skal han dø for sin misgjernings skyld, men du har reddet din sjel.
20 Og når en rettferdig vender seg bort fra sin rettferdighet og gjør urett, så legger jeg en anstøtssten i hans vei - han skal dø. Når du ikke har advart ham, skal han dø i sin synd, og de rettferdige gjerninger som han har gjort, skal ikke kommes i hu, men hans blod vil jeg kreve av din hånd.
21 Men når du har advart den rettferdige om at han, den rettferdige, ikke skal synde, og han da ikke synder, da skal han leve, fordi han lot seg advare, og du har reddet din sjel.
22 Og Herrens hånd kom over meg der, og han sa til meg: Stå opp og gå ut i dalen! Der vil jeg tale med deg.
23 Da sto jeg opp og gikk ut i dalen, og se, der sto Herrens herlighet, lik den herlighet jeg hadde sett ved elven Kebar; og jeg falt på mitt ansikt.
24 Men ånden kom i meg og fikk meg til å stå på mine føtter; og han talte med meg og sa til meg: Gå og steng deg inne i ditt hus!
25 Og du menneskesønn! Se, de skal legge rep om deg og binde deg med dem, så du ikke kommer ut iblandt dem.
26 Og din tunge vil jeg la henge fast ved din gane, så du blir målløs og ikke blir i stand til å refse dem; for en gjenstridig ætt er de.
27 Men når jeg taler med deg, vil jeg åpne din munn, og du skal si til dem: Så sier Herren, Israels Gud. Den som vil høre, han høre, og den som vil la det være, han la det være! For en gjenstridig ætt er de.
