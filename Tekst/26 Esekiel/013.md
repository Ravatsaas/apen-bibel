## Kapittel 13

1 Og Herrens ord kom til meg, og det lød så:
2 Menneskesønn! Spå mot Israels profeter, som gir seg av med å spå, og si til dem som spår etter sitt eget hjerte: Hør Herrens ord!
3 Så sier Herren, Israels Gud: Ve over de dårlige profeter, som følger sin egen ånd og syner som de ikke har sett!
4 Som rever blant ruiner er dine profeter, Israel!
5 Dere er ikke steget opp i murbruddene og har ikke bygget noen mur om Israels hus, så de kunne holde stand i striden på Herrens dag.
6 Deres syner var tomhet, og deres spådommer løgn, de som sier: Så sier Herren, enda Herren ikke har sendt dem, og som håper på at deres ord skal bli stadfestet.
7 Er det ikke tomme syner dere har skuet, og løgnaktige spådommer dere har uttalt? Dere sier: Så sier Herren, enda jeg ikke har talt.
8 Derfor sier Herren, Israels Gud, så: Fordi dere taler tomhet og skuer løgn, se, derfor vil jeg komme over dere, sier Herren, Israels Gud.
9 Og min hånd skal være imot de profeter som skuer tomhet og spår løgn; i mitt folks råd skal de ikke være, og i Israels folks bok skal de ikke skrives, og til Israels land skal de ikke komme, og dere skal kjenne at jeg er Herren, Israels Gud,
10 fordi, ja fordi de har ført mitt folk vill og sagt: Fred! - enda det ikke er noen fred. Når folket bygger en vegg, se, da stryker de den over med kalk.
11 Si til kalkstrykerne at den vil falle; det kommer et skyllregn, og dere haglsteiner skal falle, og en stormvind skal bryte inn.
12 Når så veggen er falt, vil det da ikke bli sagt til dere: Hvor er kalken som dere strøk den over med?
13 Derfor sier Herren, Israels Gud, så: Ja, jeg vil i min harme la en stormvind bryte inn, og i min vrede la det komme et skyllregn og i min harme haglsteiner, så alt blir ødelagt.
14 Og jeg vil rive ned veggen som dere har strøket over med kalk, og la den styrte til jorden, så dens grunnvoll blir lagt bar; når staden* faller. skal dere omkomme midt i den, og dere skal kjenne at jeg er Herren. / {* d.e. Jerusalem.}
15 Og jeg vil uttømme min harme på veggen og på dem som strøk den over med kalk, og jeg vil si til dere: Veggen er ikke mere til, heller ikke de som strøk den over,
16 Israels profeter, som spådde om Jerusalem og skuet fredssyner for det, enda det ikke er noen fred, sier Herren, Israels Gud.
17 Og du menneskesønn! Vend ditt ansikt mot ditt folks døtre, som spår etter sitt eget hjerte, og spå mot dem
18 og si: Så sier Herren, Israels Gud: Ve dem som syr dekker over alle ledd på mine hender og gjør hetter til hodet på folk etter enhvers høyde for å fange sjeler! Mitt folks sjeler fanger dere, og deres egne sjeler holder dere i live.
19 Og dere vanhelliger meg hos mitt folk for noen håndfull bygg og for noen stykker brød, for å drepe sjeler som ikke skal dø, og for å holde sjeler i live som ikke skulle leve, idet dere lyver for mitt folk, som gjerne hører på løgn.
20 Derfor sier Herren, Israels Gud, så: Se, jeg vil ta fatt i deres dekker som dere fanger sjelene med slik som fugler, og jeg vil rive dem bort fra deres armer, og de sjeler som dere fanger, dem vil jeg la slippe fri som fugler.
21 Og jeg vil sønderrive deres hetter og utfri mitt folk av deres hånd, og de skal ikke mere være et bytte i deres hånd, og dere skal kjenne at jeg er Herren.
22 Fordi dere ved løgn gjør den rettferdiges hjerte motløst, uten at jeg har bedrøvet ham, og styrker den ugudeliges hender, så han ikke vender om fra sin onde vei, og jeg kan la ham leve,
23 derfor skal dere ikke mere skue tomhet eller spå falske spådommer, og jeg vil utfri mitt folk av deres hånd, og dere skal kjenne at jeg er Herren.
