## Kapittel 2

1 Og han sa til meg: Menneskesønn! Stå opp på dine føtter, så jeg kan tale med deg!
2 Og det kom ånd i meg da han talte til meg, og den fikk meg til å stå på mine føtter, og jeg hørte på ham som talte til meg.
3 Og han sa til meg: Menneskesønn! Jeg sender deg til Israels barn, til hedninger, opprørerne, som har gjort opprør mot meg; de og deres fedre har vært troløse mot meg helt til den dag idag.
4 Og til barna med de frekke ansikter og hårde hjerter sender jeg deg, og du skal si til dem: Så sier Herren, Israels Gud.
5 Og enten de hører eller lar det være - for en gjenstridig ætt er de - så skal de vite at en profet har vært midt iblant dem.
6 Men du menneskesønn, frykt ikke for dem, og frykt ikke for deres ord! For nesler og torner er du omgitt av, og mellom skorpioner bor du. Frykt ikke for deres ord og bli ikke forferdet for deres åsyn! For en gjenstridig ætt er de.
7 Og du skal tale mine ord til dem enten de hører eller lar det være; for gjenstridige er de.
8 Men du menneskesønn, hør på det som jeg taler til deg! Vær ikke gjenstridig som den gjenstridige ætt! Lat opp din munn og spis det som jeg gir deg!
9 Og jeg så, og se, en hånd var rakt ut til meg, og i den var det en bokrull.
10 Og han bredte den ut foran meg, og der var skrevet på den både på fremsiden og på baksiden; det var klagesanger og sukk og ve-rop som var skrevet på den.
