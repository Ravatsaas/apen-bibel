## Kapittel 21

1 Da kom Herrens ord til meg, og det lød så:
2 Menneskesønn! Vend ditt åsyn mot Jerusalem og prek mot helligdommene og spå mot Israels land!
3 Og si til Israels land: Så sier Herren: Se, jeg kommer over deg og drar mitt sverd av skjeden, og jeg vil utrydde både rettferdige og ugudelige i deg.
4 Fordi jeg vil utrydde både rettferdige og ugudelige i deg, derfor skal mitt sverd fare ut av skjeden mot alt kjød, fra syd til nord.
5 Og alt kjød skal kjenne at jeg, Herren, har draget mitt sverd av skjeden; det skal ikke mere vende tilbake.
6 Men du, menneskesønn, skal sukke så det bryter i dine lender; i sår verk skal du sukke for deres øyne.
7 Og når de da sier til deg: Hvorfor sukker du? - da skal du svare: Over en tidende; for den kommer, og da skal hvert hjerte smelte og alle hender synke og hver ånd bli sløv og alle knær bli som vann; se, det kommer, og det skal skje, sier Herren, Israels Gud.
8 Og Herrens ord kom til meg, og det lød så:
9 Menneskesønn! Spå og si: Så sier Herren: Si: Et sverd, et sverd er hvesset, og slipt er det og.
10 Til å slakte er det hvesset, til å lyne er det slipt. Eller skulle vi glede oss, du min sønns stamme[^1] som forakter alt tre[^2]?
11 Det skulle slipes for å tas i hånd; det er hvesset dette sverd, og det er slipt for å gis i en drapsmanns hånd.
12 Skrik og hyl, menneskesønn! For det kommer over mitt folk, det kommer over alle Israels fyrster; de blir overgitt til sverdet sammen med mitt folk. Derfor slå deg på lenden!
13 For en prøvelse er for hånden, og hva skulle den ramme, om ikke den stamme som forakter tukt? sier Herren, Israels Gud.
14 Og du menneskesønn, spå og slå hendene sammen! Dobbelt, ja tredobbelt kommer sverdet, det sverd som slår mange ihjel, dette sverd som slår den store[^3] ihjel, det som truer dem på alle kanter.
15 For at hjertene skal smelte og anstøtene bli mange, setter jeg et blinkende sverd mot alle dets[^4] porter; akk, det er gjort til å lyne, skjerpet til å slakte.
16 Ta deg sammen og hugg til høyre! Vend deg og hugg til venstre! Dit hvor din egg er bestemt!
17 Også jeg vil slå hendene sammen og stille min harme; jeg, Herren, har talt.
18 Og Herrens ord kom til meg, og det lød så:
19 Og du menneskesønn, gjør deg to veier, som kongen av Babels sverd kan fare fram på! Fra ett land skal de begge gå ut, og du skal risse en hånd[^5] - risse den ved begynnelsen av veien til hver by!
20 En vei skal du gjøre som sverdet kan fare fram på til Rabba i ammonittenes land, og en til Juda, inn i Jerusalem, den faste by.
21 For Babels konge står på veiskjellet, ved begynnelsen av de to veier, for å la seg spå; han rister pilene, han spør husgudene, han ser på leveren.
22 I sin høyre hånd får han loddet: Jerusalem; der skal han stille opp murbrekkere, åpne munnen til krigsskrik, lufte røsten med hærrop - stille opp murbrekkere mot portene, kaste opp en voll og bygge skanser.
23 Men dette er i deres[^6] øyne bare en tom spådom; de har jo de helligste dere[^7]. Men han[^8] minner om deres misgjerning, for at de skal gripes.
24 Derfor sier Herren, Israels Gud, så: Fordi dere selv minner om deres misgjerning, idet deres overtredelser åpenbares, så deres synder viser seg i alle deres gjerninger - fordi jeg slik blir minnet om dere, skal dere gripes med hånden.
25 Og du dødsdømte, du ugudelige, du Israels fyrste, hvis dag er kommet når den misgjerning er skjedd som fører til undergang!
26 Så sier Herren, Israels Gud: Ta huen bort og løft kronen av! Det som nå er, skal ikke være mere; det lave skal opphøyes, og det høye skal fornedres.
27 Jeg vil vende opp ned, opp ned, opp ned på det som er; heller ikke ved dette skal det bli, inntil han kommer hvem retten tilhører[^9], og jeg gir ham den.
28 Og du menneskesønn, spå og si: Så sier Herren, Israels Gud, om Ammons barn og om deres hånsord[^10]: Du skal si: Et sverd, et sverd er draget, slipt til å slakte, til å fortære, til å lyne,
29 mens de skuer falske syner for deg og spår deg løgn, for å legge deg ved siden av de ihjelslåtte ugudeliges halser[^11], hvis dag er kommet når den misgjerning er skjedd som fører til undergang.
30 Stikk sverdet i skjeden igjen! På det sted hvor du ble skapt, i det land hvorfra du er opprunnet, der vil jeg dømme deg.
31 Og jeg vil utøse min harme over deg, min vredes ild vil jeg la flamme mot deg, og jeg vil gi deg i ville menneskers hånd, som er mestere i å ødelegge.
32 Du skal bli til føde for ilden, ditt blod skal bli utøst i ditt land, ingen skal mere komme deg i hu; for jeg, Herren, har sagt det.

[^1]:  d.e. Israels folk.
[^2]:  d.e. all tukt; ESK 21, 13.
[^3]:  d.e. kongen; ESK 21, 25.
[^4]:  Jerusalems.
[^5]:  som veiviser.
[^6]:  jødenes.
[^7]:  de mener seg på grunn av Herrens dere sikre; MIK 3, 11. JER 7, 4.
[^8]: * Herren.
[^9]:  d.e. Messias; 1MO 49, 10.
[^10]:  ESK 25, 3.
[^11]:  d.e. for å slå dere ihjel sammen med de ugudelige i Juda.
