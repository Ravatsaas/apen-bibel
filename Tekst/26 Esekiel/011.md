## Kapittel 11

1 Og et vær løftet meg opp og førte meg til den østre port i Herrens hus, den som vender mot øst, og ved inngangen til porten så jeg fem og tyve menn og midt iblandt dem Ja'asanja, Assurs sønn, og Pelatja, Benajas sønn, som var høvdinger blandt folket.
2 Og Herren sa til meg: Menneskesønn! Dette er de menn som tenker ut urett og gir onde råd i denne stad,
3 de som sier: Det blir ikke så snart tale om å bygge hus*; den** er gryten, og vi er kjøttet. / {* JER 29, 5.} / {** staden.}
4 Derfor, spå mot dem, spå du menneskesønn!
5 Og Herrens Ånd falt på meg, og han sa til meg: Si: Så sier Herren: Slik har dere sagt, dere av Israels hus, og de tanker som stiger opp i deres ånd, dem kjenner jeg.
6 Mange er de som dere har drept i denne stad; dere har fylt dens gater med drepte.
7 Derfor sier Herren, Israels Gud, så: De som dere har drept og latt ligge midt i staden, de er kjøttet, og den er gryten; men dere skal føres ut av den.
8 Dere frykter for sverdet, og sverdet vil jeg la komme over dere, sier Herren, Israels Gud.
9 Jeg vil føre dere ut av den og gi dere i fremmedes hånd, og jeg vil holde dom over dere.
10 For sverdet skal dere falle; ved Israels grense vil jeg dømme dere, og dere skal kjenne at jeg er Herren.
11 Den skal ikke være en gryte for dere, og dere skal ikke være kjøttet i den; ved Israels grense vil jeg dømme dere.
12 Og dere skal kjenne at jeg er Herren, hvis bud dere ikke har fulgt, og hvis lover dere ikke har holdt; men dere har holdt dere etter de hedningefolks lover som bor rundt omkring dere.
13 Mens jeg holdt på å spå, døde Pelatja, Benajas sønn, og jeg falt på mitt ansikt og ropte med høy røst og sa: Akk, Herre, Herre! Vil du aldeles gjøre ende på det som er igjen av Israel?
14 Og Herrens ord kom til meg, og det lød så:
15 Menneskesønn! Dine brødre, dine brødre, dine nære frender og hele Israels hus, hele folket*, er det til hvem Jerusalems innbyggere sier: Hold dere langt borte fra Herren! Oss er landet gitt til eiendom. / {* Talen er om dem som med Jekonja var bortført til Babel; 2KG 24, 12 fg.}
16 Derfor skal du si: Så sier Herren, Israels Gud: Da jeg lot dem fare langt bort iblandt hedningefolkene, da jeg spredte dem i landene, ble jeg en kort tid en helligdom* for dem i de land de var kommet til. / {* JES 8, 14.}
17 Derfor skal du si: Så sier Herren, Israels Gud: Jeg vil samle dere fra folkene og sanke dere fra de land som dere er spredt i, og jeg vil gi dere Israels land.
18 Og når de kommer dit, da skal de få bort derfra alle de avskyeligheter og styggedommer som finnes der.
19 Og jeg vil gi dem ett hjerte, og en ny ånd vil jeg gi i deres indre; jeg vil ta bort stenhjertet av deres kjød og gi dem et kjødhjerte,
20 så de skal følge mine bud og holde mine lover og gjøre etter dem; og de skal være mitt folk, og jeg vil være deres Gud.
21 Men de hvis hjerte følger deres avskyeligheter og styggedommer*, deres gjerninger vil jeg la komme over deres eget hode, sier Herren, Israels Gud. / {* deres avguder.}
22 Da løftet kjerubene sine vinger, og hjulene fulgte med, og Israels Guds herlighet var ovenover dem.
23 Og Herrens herlighet steg opp fra staden, og den ble stående på det berg som er østenfor staden.
24 Og et vær løftet meg opp og førte meg i synet ved Guds Ånd til Kaldea, til de bortførte; og synet som jeg hadde sett, steg opp fra meg.
25 Og jeg talte til de bortførte alle de ord som Herren hadde latt meg se.
