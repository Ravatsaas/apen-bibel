## Kapittel 16

1 Og Herrens ord kom til meg, og det lød så:
2 Menneskesønn! Forehold Jerusalem dets styggedommer
3 og si: Så sier Herren, Israels Gud, til Jerusalem: Ditt ophav og din avstamning er fra kana'anittenes land; en amoritt var din far, og en hetittkvinne din mor.
4 Og med din fødsel gikk det slik til: Den dag du ble født, ble din navlestreng ikke avskåret, og du ble ikke vasket ren med vann og ikke inngnidd med salt og ikke svøpt i svøp.
5 Intet øye ynkedes over deg, så de gjorde noe slikt med deg og forbarmet seg over deg; men du ble kastet ut på marken den dag du ble født, fordi de ikke ønsket at du skulle leve.
6 Da gikk jeg forbi deg og så deg sprelle i ditt blod, og jeg sa til deg: Du som ligger der i ditt blod, lev! Ja, jeg sa til deg: Du som ligger der i ditt blod, lev!
7 Jeg gjorde deg til mange tusen som vekstene på marken, og du vokste og ble stor og nådde den høyeste skjønnhet; brystene ble faste, og ditt hår vokste. Men du var naken og bar.
8 Da gikk jeg forbi deg og så deg, og se, din tid var kommet, elskovens tid, og jeg bredte min kappe over deg og skjulte din blusel, og jeg tilsvor deg troskap og gjorde pakt med deg, sier Herren, Israels Gud, og du ble min.
9 Og jeg vasket deg med vann og skylte blodet av deg og salvet deg med olje.
10 Jeg klædde deg med utsydde klær og hadde på deg sko av takas-skinn, og jeg bandt fint lin om deg og hyllet deg i silke.
11 Jeg prydet deg med smykker, og jeg la armbånd om dine hender og en kjede om din hals.
12 Jeg satte en ring i din nese og ørenringer i dine ører og en prektig krone på ditt hode.
13 Så smykket du deg med gull og sølv, og din klædning var av fint lin og silke og utsydd tøy; fint mel og honning og olje spiste du, og du ble overmåte fager og vel skikket til kongedømme.
14 Og ditt navn kom ut blandt folkene for din skjønnhets skyld; for den var fullkommen på grunn av de herlige prydelser som jeg hadde klædd deg i, sier Herren, Israels Gud.
15 Men du stolte på din skjønnhet og drev hor i tillit til ditt navn, og du utøste ditt hor over hver den som gikk forbi; han fikk nyte din skjønnhet.
16 Du tok dine klær og gjorde deg brokete telt på offerhaugene og drev hor der; slikt må ikke hende og ikke skje.
17 Du tok dine prektige smykker, mitt gull og mitt sølv, som jeg hadde gitt deg, og gjorde deg mannfolkebilleder og drev hor med dem.
18 Du tok dine utsydde klær og dekket dem med, og min olje og min røkelse satte du fram for dem.
19 Mitt brød, som jeg hadde gitt deg, det fine mel og oljen og honningen som jeg gav deg å spise, det satte du fram for dem til en velbehagelig duft; så vidt gikk det, sier Herren, Israels Gud.
20 Du tok dine sønner og dine døtre, som du hadde født meg, og ofret dem til mat for dem. Var det ikke nok at du drev hor,
21 siden du slaktet mine barn og gav dem bort - lot dem gå igjennem ilden for dem?
22 Og ved alle dine styggedommer og ditt hor kom du ikke din ungdoms dager i hu, da du var naken og bar og lå og sprelte i ditt blod.
23 Og etter all denne din ondskap - ve, ve deg! sier Herren, Israels Gud
24 bygget du deg en hvelving* og gjorde deg en offerhaug i hver gate**. / {* til utukt.} / {** 2KR 28, 24.}
25 Ved hvert veiskjell bygget du din offerhaug og vanæret din skjønnhet og bredte dine føtter ut for hver den som gikk forbi, og du drev stadig hor.
26 Du drev hor med Egyptens sønner, dine kjøttfulle naboer, og du drev stadig hor, så du vakte min harme.
27 Og se, jeg rakte ut min hånd mot deg og avknappet det som var tiltenkt deg, og jeg lot dem som hatet deg, få gjøre med deg som de lystet - filistrenes døtre, som bluedes ved din skammelige ferd.
28 Og du drev hor med Assurs sønner, fordi du ikke var mett; du drev hor med dem og ble enda ikke mett.
29 Og du drev stadig hor, helt bort til kremmerlandet Kaldea; men heller ikke da ble du mett.
30 Hvor ditt hjerte var vissent, sier Herren, Israels Gud, da du gjorde alt dette, slikt som bare en skamløs skjøge gjør,
31 da du bygget din hvelving ved hvert veiskjell og din offerhaug i hver gate. Men du var ikke som andre skjøger, for du foraktet skjøgelønn.
32 Du horkvinne, som i stedet for din mann tar imot fremmede!
33 Alle skjøger gir de lønn, men du gav alle dine elskere dine gaver og kjøpte dem til å komme til deg fra alle kanter og drive hor med deg.
34 Og med deg skjedde det omvendte av det som skjer med andre kvinner: Du drev hor uten at noen løp etter deg, og du gav horelønn uten selv å få det; slik ble du det omvendte av andre.
35 Hør derfor Herrens ord, du horkvinne!
36 Så sier Herren, Israels Gud: Fordi du har ødslet med ditt kobber* og avdekket din blusel, når du drev hor med dine elskere, og for alle dine avskyelige avguders skyld og for dine barns blods skyld, som du gav dem**, / {* kanskje din uedle, urene kjærlighet; sml. ESK 22, 18; 24, 11. JER 6, 28.} / {** ESK 16, 20.}
37 se, derfor samler jeg alle dine elskere, som likte deg så godt, og alle dem du elsket, og likeså alle dem du hatet - jeg vil samle dem mot deg fra alle kanter og avdekke din blusel for dem, så de får se hele din blusel.
38 Jeg vil dømme deg slik som de kvinner dømmes som driver hor og utøser blod, og jeg vil gjøre deg til bare blod ved min harme og nidkjærhet.
39 Jeg vil gi deg i deres hånd, og de skal rive din hvelving og bryte ned dine offerhauger og dra dine klær av deg og ta dine prektige smykker og la deg ligge der naken og bar.
40 Og de skal føre en folkeskare fram mot deg og stene deg og hugge deg i stykker med sine sverd.
41 De skal brenne opp dine hus med ild og holde dom over deg for mange kvinners øyne; og jeg vil gjøre ende på ditt horeliv, og du skal ikke mere kunne gi horelønn.
42 Slik vil jeg stille min harme på deg, og så skal min nidkjærhet vike fra deg, og jeg vil holde meg rolig og ikke vredes mere.
43 Fordi du ikke kom din ungdoms dager i hu, men krenket meg ved alt dette, se, derfor vil også jeg la dine gjerninger komme over ditt eget hode, sier Herren, Israels Gud; for har du ikke lagt skjensel til alle dine styggedommer?
44 Se, alle som lager ordspråk, skal bruke dette ordspråk om deg: Som moren, så datteren.
45 Du er din mors datter, hun som foraktet sin mann og sine barn, og du er dine søstres søster, de som foraktet sine menn og sine barn; en hetittkvinne er deres mor, og en amoritt deres far.
46 Din større søster er Samaria med sine døtre, hun som bor ved din venstre side, og din mindre søster, som bor ved din høyre side, er Sodoma og hennes døtre.
47 Du gikk ikke på deres veier og gjorde ikke etter deres styggedommer; men bare en liten stund - så gjorde du det verre enn de, på alle dine veier.
48 Så sant jeg lever, sier Herren, Israels Gud, Sodoma, din søster, med sine døtre har ikke gjort som du og dine døtre har gjort.
49 Se, dette var Sodomas, din søsters misgjerning: overmot; overflod av brød og trygg ro hadde hun og hennes døtre; men den elendige og fattige hjalp hun ikke;
50 de opphøyet seg og gjorde det som var avskyelig for mitt åsyn, og jeg ryddet dem bort da jeg så det.
51 Heller ikke Samaria har syndet halvt så meget som du; du gjorde mange flere styggedommer enn de, og du rettferdiggjorde dine søstre ved alle de styggedommer som du gjorde.
52 Bær da også du din skam, du som har dømt til beste for dine søstre! For dine synders skyld, hvormed du har båret deg mere avskyelig at enn de, er de rettferdigere enn du; så skam deg da, også du, og bær din skjensel, idet du rettferdiggjør dine søstre!
53 Men jeg vil gjøre ende på deres fangenskap, Sodomas og hennes døtres fangenskap og Samarias og hennes døtres fangenskap og dine fangnes fangenskap midt iblandt dem,
54 for at du skal bære din skam og bli skamfull over alt det du har gjort, idet du trøster dem.
55 Og dine søstre, Sodoma og hennes døtre, skal komme tilbake til sin tidligere tilstand, og Samaria og hennes døtre skal komme tilbake til sin tidligere tilstand, og du og dine døtre, dere skal komme tilbake til deres tidligere tilstand.
56 Og var ikke Sodoma, din søster, et omkvede i din munn på ditt overmots dag,
57 før din ondskap kom for dagen, slik som på den tid du ble hånet av Syrias døtre og alle dem som bodde rundt omkring det, og av filistrenes døtre, som foraktet deg rundt omkring?
58 Din utukt og dine styggedommer skal du bære straffen for, sier Herren.
59 For så sier Herren, Israels Gud: Jeg vil gjøre mot deg etter det du har gjort, du som foraktet eden og brøt pakten.
60 Og så vil jeg komme i hu min pakt med deg i din ungdoms dager, og jeg vil opprette en evig pakt med deg.
61 Og du skal komme din ferd i hu og skamme deg, når du tar imot dine søstre, både dem som er større enn du, og dem som er mindre enn du, og jeg gir deg dem til døtre, enda de ikke hører med til din pakt.
62 Jeg vil opprette min pakt med deg, og du skal kjenne at jeg er Herren,
63 for at du skal komme din ferd i hu og blues og ikke mere oplate din munn for din skams skyld, når jeg forlater deg alt det du har gjort, sier Herren, Israels Gud.
