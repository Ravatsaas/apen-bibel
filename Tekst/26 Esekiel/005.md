## Kapittel 5

1 Og du menneskesønn, ta deg et skarpt sverd! Bruk det som en rakekniv og la det gå over ditt hode og skjegg, og ta deg så en skålvekt og del både hår og skjegg.
2 En tredjedel skal du brenne opp midt i byen, når kringsetningsdagene er til ende, og en tredjedel skal du ta og hugge i med sverdet rundt omkring byen, og en tredjedel skal du sprede for vinden, og med draget sverd vil jeg forfølge dem.
3 Men noen få hår skal du ta unna, og dem skal du knytte inn i dine kjortelfliker,
4 og av dem skal du igjen ta noen og kaste dem midt i ilden og brenne dem opp; derfra skal det gå ut ild til alt Israels hus.
5 Så sier Herren, Israels Gud: Dette Jerusalem satte jeg midt iblandt hedningefolkene og la land rundt omkring det;
6 men det var gjenstridig mot mine lover, så det var mere ugudelig enn hedningefolkene, og mot mine bud, så det var mere ugudelig enn landene rundt omkring det; for de forkastet mine lover og fulgte ikke mine bud.
7 Derfor sier Herren, Israels Gud, så: Fordi dere har rast verre enn folkene som bor rundt omkring dere, fordi dere ikke har fulgt mine bud og ikke gjort etter mine lover og ikke engang gjort etter de folks lover som bor rundt omkring dere,
8 derfor sier Herren, Israels Gud, så: Se, jeg kommer over deg, jeg og, og jeg vil holde dom hos deg for folkenes øyne,
9 og jeg vil gjøre med deg hva jeg ikke før har gjort og aldri mere vil gjøre maken til - for alle dine styggedommers skyld.
10 Derfor skal foreldre ete sine barn hos deg, og barn ete sine foreldre, og jeg vil holde dom hos deg og sprede alt som blir igjen av deg, for alle vinder.
11 Derfor, så sant jeg lever, sier Herren, Israels Gud, sannelig, fordi du har gjort min helligdom uren med alle dine avskyeligheter og alle dine styggedommer, så vil også jeg vende mitt øye bort fra deg uten skånsel og ikke spare deg.
12 Tredjedelen av deg skal dø av pest og fortæres av hunger midt i deg, og tredjedelen skal falle for sverd rundt omkring deg, og tredjedelen vil jeg sprede for alle vinder og forfølge med draget sverd.
13 Og min vrede skal uttømmes, og jeg vil stille min harme på dem og ta hevn, og de skal kjenne at jeg, Herren, har talt i min nidkjærhet, når jeg uttømmer min harme på dem.
14 Og jeg vil gjøre deg* til en ørken og til en spott blandt folkene som bor rundt omkring deg, for øynene på hver den som går forbi. / {* Jerusalem.}
15 Du skal bli til spott og hån, til en advarsel og en forferdelse for folkene som bor rundt omkring deg, når jeg holder dom over deg med vrede og harme og med harmfulle tuktelser - jeg, Herren, har talt -
16 når jeg sender inn blandt dem hungerens onde piler, som er til ødeleggelse, dem som jeg sender for å ødelegge dere, når jeg hoper opp hunger over dere og sønderbryter brødets stav for dere.
17 Jeg vil sende hunger over dere og ville dyr, og de skal gjøre deg barnløs, og pest og blod skal gå over deg, og sverd vil jeg la komme over deg; jeg, Herren, har talt.
