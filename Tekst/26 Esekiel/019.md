## Kapittel 19

1 Og du, stem i en klagesang over Israels fyrster
2 og si: Hva er din mor? En løvinne. Mellom løver hvilte hun; blandt unge løver opfødde hun sine unger.
3 Og hun opfostret en av sine unger*; han ble en ung løve, og han lærte å rane og røve, han åt mennesker. / {* Joakas.}
4 Men hedningefolk fikk høre om ham; i deres grav ble han fanget, og de førte ham med neseringer til Egyptens land.
5 Da hun så at hun hadde ventet forgjeves, at hennes håp var gått til grunne, tok hun en annen av sine unger* og gjorde ham til en ung løve. / {* Jojakin.}
6 Han gikk omkring blandt løver; han ble en ung løve, og han lærte å rane og røve, han åt mennesker.
7 Han voldtok deres enker og ødela deres byer, og landet og alt det der var, ble forferdet ved lyden av hans brøl.
8 Da satte folkene fra landskapene rundt omkring sitt garn opp imot ham og spente det ut over ham; han ble fanget i den grav de hadde gravd.
9 Så satte de ham med krok i nesen i et bur og førte ham til kongen i Babel; der satte de ham i en fast borg, for at hans røst ikke mere skulle høres på Israels fjell.
10 Mens du levde i ro, var din mor som et vintre plantet ved vann; fruktbart og fullt av greiner var det, fordi det hadde meget vann.
11 Og det fikk sterke greiner, tjenlige til herskerspir, og hevet seg høyt opp mellom skyene, og det falt i øynene ved sin høyde og sine mange ranker.
12 Da ble det rykket opp i harme og kastet til jorden, og østenvinden tørket bort dets frukt; dets sterke greiner ble revet av og tørket bort; ild fortærte dem.
13 Og nå er det plantet i ørkenen, i et tørt og tørstende land.
14 Og det gikk ut ild fra dets kvistede gren*; den fortærte dets frukt, og det er ikke mere noen sterk gren på det til herskerspir. Dette er en klagesang, og til en klagesang skal det bli. / {* d.e. fra Sedekias; ESK 17, 13 fg.}
