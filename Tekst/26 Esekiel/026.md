## Kapittel 26

1 I det ellevte år, på den første dag i måneden, kom Herrens ord til meg, og det lød så:
2 Menneskesønn! Fordi Tyrus sier om Jerusalem: Ha, ha! Sønderbrutt er den, denne folkenes port; den er flyttet til meg, jeg blir fylt - den er ødelagt,
3 derfor sier Herren, Israels Gud, så: Se, jeg kommer over deg, Tyrus, og fører mange folk fram mot deg, slik som havet fører sine bølger fram.
4 Og de skal ødelegge Tyrus' murer og rive ned dets tårner, og jeg vil feie bort dets grus av det og gjøre det til nakent berg;
5 det skal bli til en tørkeplass for fiskegarn ute i havet. For jeg har talt, sier Herren, Israels Gud, og det skal bli til hærfang for folkene,
6 og dets døtre på fastlandet* skal slåes ihjel med sverd, og de skal kjenne at jeg er Herren. / {* d.e. de til Tyrus hørende mindre byer.}
7 For så sier Herren, Israels Gud: Se, jeg lar Nebukadnesar, Babels konge, kongenes konge, komme mot Tyrus fra Norden med hester og vogner og ryttere og med en hær og meget folk.
8 Dine døtre på fastlandet skal han slå ihjel med sverd, og han skal bygge skanser mot deg og kaste en voll opp mot deg og reise skjoldtak mot deg.
9 Og sin murbrekker skal han sette mot dine murer, og dine tårn skal han bryte ned med sine jern.
10 Hans hester er så mange at støvet av dem skal dekke deg; for larmen av ryttere og hjul og vogner skal dine murer beve, når han drar inn gjennom dine porter, som en drar inn i en hærtatt by.
11 Med sine hesters hover skal han trampe ned alle dine gater; ditt folk skal han slå ihjel med sverd, og dine sterke søyler skal synke til jorden.
12 De skal røve ditt gods og rane dine varer og bryte ned dine murer og rive ned dine herlige hus og kaste dine steiner og ditt treverk og ditt støv ut i vannet.
13 Jeg lar dine larmende sanger høre opp, og lyden av dine citarer skal ikke høres mere.
14 Jeg vil gjøre deg til nakent berg; du skal bli til en tørkeplass for fiskegarn; du skal aldri bygges opp igjen; for jeg, Herren, har talt, sier Herren, Israels Gud.
15 Så sier Herren, Israels Gud, til Tyrus: Se, kystene skal beve ved braket av ditt fall, ved de såredes stønn og ved de mange mord midt i deg.
16 Alle havets fyrster skal stige ned fra sine troner og legge av sine kapper og ta av seg sine utsydde klær; de skal kle seg i redsel, sitte på jorden og reddes hvert øyeblikk og forferdes over deg.
17 De skal stemme i en klagesang over deg og si til deg: Hvordan er du gått til grunne, du som hadde dine innbyggere fra havene, du den lovpriste stad, som var så mektig på havet, både du og dine innbyggere, som utbredte redsel for deg blant alle som bodde der?
18 Nå gripes øyene av redsel på den dag du faller - øyene i havet forferdes over den ende du fikk.
19 For så sier Herren, Israels Gud: Når jeg gjør deg til en ødelagt by, lik de byer som det ikke lenger bor folk i, når jeg lar dypets vann stige opp over deg, så vannmassene skjuler deg,
20 da lar jeg deg fare ned slik som de som farer ned i graven, til fortidens folk, og lar deg bo i dødsrikets land, i ruiner fra eldgammel tid, slik som de som farer ned i graven, for at ingen mere skal bo i deg; men jeg vil gjøre herlige ting* i de levendes land. / {* forherlige Israel.}
21 Til en forferdelse vil jeg gjøre deg, og du skal ikke være til mere; de skal søke etter deg, men aldri i evighet finne deg, sier Herren, Israels Gud.
