## Kapittel 20

1 I det syvende år, i den femte måned, på den tiende dag i måneden, kom noen av Israels eldste for å spørre Herren, og de satte seg foran meg.
2 Da kom Herrens ord til meg, og det lød så:
3 Menneskesønn! Tal med Israels eldste og si til dem: Så sier Herren, Israels Gud: Er dere kommet for å spørre meg? Så sant jeg lever, lar jeg meg ikke spørre av dere, sier Herren, Israels Gud.
4 Vil du dømme dem, vil du dømme, menneskesønn? Tal til dem om deres fedres styggedommer
5 og si til dem: Så sier Herren, Israels Gud: På den dag da jeg utvalgte Israel og løftet min hånd [til ed] for ætlingene av Jakobs hus og gav meg til kjenne for dem i Egyptens land, da jeg løftet min hånd [til ed] for dem og sa: Jeg er Herren deres Gud -
6 på den dag løftet jeg min hånd og tilsvor dem at jeg ville føre dem ut av Egyptens land til et land som jeg hadde utsøkt for dem, et land som flyter med melk og honning, det fagreste av alle land.
7 Og jeg sa til dem: Enhver av dere kaste bort de styggedommer hans øyne henger ved, og gjør dere ikke urene med Egyptens motbydelige avguder! Jeg er Herren deres Gud.
8 Men de var gjenstridige mot meg og ville ikke høre på meg; de kastet ikke bort de styggedommer som deres øyne hang ved, og forlot ikke Egyptens motbydelige avguder. Da sa jeg at jeg ville utøse min harme over dem, fullbyrde min vrede på dem midt i Egyptens land.
9 Men det jeg gjorde, det gjorde jeg for mitt navns skyld, for at det ikke skulle bli vanhelliget for det folks øyne som de bodde blandt, og for hvis øyne jeg gav meg til kjenne for dem for å føre dem ut av Egyptens land.
10 Og jeg førte dem ut av Egyptens land og lot dem dra inn i ørkenen.
11 Og jeg gav dem mine bud og kunngjorde dem mine lover; for det menneske som holder dem, skal leve ved dem.
12 Også mine sabbater gav jeg dem, så de skulle være til et tegn mellom meg og dem, for at de skulle vite at jeg er Herren, som helliger dem.
13 Men Israels hus var gjenstridig mot meg i ørkenen; de fulgte ikke mine bud og forkastet mine lover, enda det menneske som holder dem, får leve ved dem, og mine sabbater vanhelliget de grovelig. Da sa jeg at jeg ville utøse min harme over dem i ørkenen og gjøre ende på dem.
14 Men det jeg gjorde, det gjorde jeg for mitt navns skyld, for at det ikke skulle bli vanhelliget for de folks øyne for hvis øyne jeg hadde ført dem ut.
15 Men jeg løftet også min hånd for dem i ørkenen og svor at jeg ikke ville la dem komme inn i det land som jeg hadde gitt dem, det land som flyter med melk og honning, det fagreste av alle land,
16 fordi de forkastet mine lover og ikke fulgte mine bud og vanhelliget mine sabbater; for deres hjerte fulgte deres motbydelige avguder.
17 Men jeg viste dem skånsel og ødela dem ikke; jeg gjorde ikke aldeles ende på dem i ørkenen.
18 Og jeg sa til deres barn i ørkenen: Følg ikke deres fedres bud og hold ikke deres lover og gjør dere ikke urene med deres motbydelige avguder!
19 Jeg er Herren deres Gud; følg mine bud og hold mine lover og gjør etter dem!
20 Og hellighold mine sabbater! De skal være til et tegn mellom meg og dere, for at dere skal vite at jeg, Herren, er deres Gud.
21 Men barna var gjenstridige mot meg; de fulgte ikke mine bud og holdt ikke mine lover, så de gjorde etter dem, enda det menneske som holder dem, får leve ved dem; mine sabbater vanhelliget de. Da sa jeg at jeg ville utøse min harme over dem, fullbyrde min vrede på dem i ørkenen.
22 Men jeg dro min hånd tilbake og gjorde det jeg gjorde, for mitt navns skyld, for at det ikke skulle bli vanhelliget for de folks øyne for hvis øyne jeg hadde ført dem ut.
23 Men jeg løftet også min hånd for dem i ørkenen og svor at jeg ville sprede dem blandt hedningefolkene og strø dem ut i landene,
24 fordi de ikke holdt mine lover, men forkastet mine bud og vanhelliget mine sabbater, og deres øyne fulgte deres fedres motbydelige avguder.
25 Derfor gav jeg dem også bud som ikke var gode, og lover som de ikke kunne leve ved.
26 Jeg lot dem bli urene ved sine offergaver, idet de lot alt som åpner mors liv, gå igjennem ilden, så jeg kunne ødelegge dem, for at de skulle kjenne at jeg er Herren.
27 Tal derfor til Israels hus, menneskesønn, og si til dem: Så sier Herren, Israels Gud: Også dermed hånte deres fedre meg at de viste troløshet mot meg;
28 jeg førte dem inn i det land som jeg med løftet hånd hadde svoret å ville gi dem; men så snart de så en høy bakke eller et løvrikt tre, ofret de der sine slaktoffer og bar der fram sine harmelige offergaver; dit kom de med sin søte offerduft, og der utøste de sine drikkoffer.
29 Da sa jeg til dem: Hva er disse offerhauger, siden dere søker til dem? - Og allikevel kalles de offerhauger den dag idag.
30 Si derfor til Israels hus: Så sier Herren, Israels Gud: Hva? dere gjør dere urene på samme vis som deres fedre og driver hor med deres styggedommer;
31 når dere bærer fram deres gaver og lar deres barn gå gjennom ilden, gjør dere dere enda den dag idag urene ved alle deres motbydelige avguder - og jeg skulle la meg spørre av dere, Israels hus? Så sant jeg lever, sier Herren, Israels Gud, jeg lar meg ikke spørre av dere.
32 Og aldri skal det skje det som kommer dere i sinne, når dere sier: Vi vil være som hedningene, som folkene rundt om i landene; vi vil dyrke tre og stein.
33 Så sant jeg lever, sier Herren, Israels Gud, jeg vil regjere over dere med sterk hånd og med utrakt arm og med utøst harme.
34 Og jeg vil føre dere ut fra de folk og samle dere fra de land som dere nå er spredt i, med sterk hånd og med utrakt arm og med utøst harme.
35 Og jeg vil føre dere til folkenes ørken, og der vil jeg gå i rette med dere, åsyn til åsyn;
36 slik som jeg gikk i rette med deres fedre i ørkenen ved Egyptens land, slik vil jeg gå i rette med dere, sier Herren, Israels Gud.
37 Og jeg vil la dere gå forbi under hyrdestaven, og jeg vil føre dere inn i paktens bånd,
38 og jeg vil skille ut fra dere de gjenstridige og dem som er falt fra meg; fra deres utlendighets land vil jeg føre dem ut, men til Israels land skal ingen av dem komme, og dere skal kjenne at jeg er Herren.
39 Og dere, Israels hus! Så sier Herren, Israels Gud: Gå avsted, dyrk hver sine motbydelige avguder! Men siden skal dere sannelig høre på meg og ikke mere vanhellige mitt hellige navn ved deres gaver og ved deres motbydelige avguder.
40 For på mitt hellige berg, på Israels høye berg, sier Herren, Israels Gud, der skal hele Israels hus, alle som er i landet, tjene meg; der vil jeg ha behag i dem, og der vil jeg spørre etter deres offergaver og etter den førstegrøde som dere bærer fram av alt det dere helliger.
41 For den søte dufts skyld vil jeg ha velbehag i dere, når jeg fører dere ut fra de folk og samler dere fra de land som dere nå er spredt i, og åpenbarer min hellighet på dere for hedningefolkenes øyne.
42 Og dere skal kjenne at jeg er Herren, når jeg fører dere til Israels land, til det land som jeg med løftet hånd har svoret å ville gi deres fedre.
43 Og der skal dere komme i hu deres ferd og alle de gjerninger som dere har gjort dere urene med, og dere skal vemmes ved dere selv for alle de onde gjerninger som dere har gjort.
44 Og dere skal kjenne at jeg er Herren, når jeg gjør slik med dere, for mitt navns skyld og ikke etter deres onde ferd og deres skamløse gjerninger, Israels hus, sier Herren, Israels Gud.
45 Og Herrens ord kom til meg, og det lød så:
46 Menneskesønn! Vend ditt åsyn mot syd og prek mot Syden og spå mot skoglandet i syd*! / {* d.e. mot Jerusalem og Juda (ESK 21, 2), som for profeten i Kaldea lå mot syd.}
47 Og si til Sydens skog: Hør Herrens ord! Så sier Herren, Israels Gud: Se, jeg tenner en ild i deg, og den skal fortære hvert friskt tre og hvert tørt tre i deg; den flammende ild skal ikke utslukkes, men alle ansikter fra syd til nord skal bli forbrent ved den.
48 Og alt kjød skal se at jeg, Herren, har tent den; den skal ikke utslukkes.
49 Da sa jeg: Akk, Herre, Herre! De sier om meg: Han taler jo bare i lignelser!
