## Kapittel 36

1 Og du menneskesønn! Spå om Israels fjell og si: Hør Herrens ord, dere Israels fjell!
2 Så sier Herren, Israels Gud: Fordi fienden ropte: Ha, ha! over dere og sa: De evige hauger er blitt vår eiendom,
3 derfor skal du spå og si: Så sier Herren, Israels Gud: Fordi, ja fordi de ødelegger og higer etter å opsluke dere fra alle sider, så dere kan bli de andre folks eiendom, og fordi dere er kommet på tunger og lepper og i ondt rykte blandt folk,
4 derfor, dere Israels fjell, hør Herrens, Israels Guds ord! Så sier Herren, Israels Gud, til fjellene og haugene, til bekkene og dalene og til de øde grushauger og de forlatte byer, som er blitt til rov og til spott for de andre folk, som bor rundt omkring,
5 derfor sier Herren, Israels Gud, så: Sannelig, i min brennende nidkjærhet har jeg talt mot de andre folk og mot hele Edom, som har tilkjent seg mitt land til eiendom med hjertens glede og med inderlig forakt, for å drive ut dem som bor der, og utplyndre det;
6 derfor skal du spå om Israels land og si til fjellene og haugene, til bekkene og dalene: Så sier Herren, Israels Gud: Se, jeg har talt i min nidkjærhet og i min harme: Fordi dere har båret folkenes hån,
7 derfor sier Herren, Israels Gud, så: Jeg har løftet min hånd og svoret: Sannelig, de folk som bor rundt omkring dere, de skal selv lide hån.
8 Men dere, Israels fjell, dere skal utskyte deres greiner og bære deres frukt for mitt folk Israel; for det skal snart komme.
9 For se, jeg kommer til dere, jeg vil vende meg til dere, og dere skal bli dyrket og tilsådd.
10 Og jeg vil føre mange mennesker opp på dere, hele Israels hus, og i byene skal det igjen bo folk, og ruinene skal bygges opp igjen.
11 Jeg vil føre mennesker og fe i mengde opp på dere, og de skal økes og være fruktbare; jeg vil la det bo folk på dere som i fordums tider og gjøre mere vel mot dere enn i deres første tid, og dere skal kjenne at jeg er Herren.
12 Jeg vil la mennesker, mitt folk Israel, ferdes på dere, og de skal ta deg* i eie, og du skal være deres arv, og du skal ikke mere bli ved å gjøre dem barnløse. / {* d.e. Israels land.}
13 Så sier Herren, Israels Gud: Fordi de sier til deg: Du er en menneskeeter, og du har gjort dine folk* barnløse, / {* Israel og Juda.}
14 derfor skal du ikke mere ete mennesker og ikke mere føre dine folk til fall, sier Herren, Israels Gud.
15 Og jeg vil ikke mere la deg høre folkenes hån, og folkeslagenes spott skal du ikke mere bære, og dine egne folk skal du ikke mere føre til fall, sier Herren, Israels Gud.
16 Og Herrens ord kom til meg, og det lød så:
17 Menneskesønn! Israels hus bodde i sitt land, og de gjorde det urent ved sin ferd og sine gjerninger; som en kvinnes månedlige urenhet var deres ferd for mitt åsyn.
18 Da utøste jeg min harme over dem for det blods skyld som de hadde utøst over landet, og fordi de hadde gjort det urent med sine motbydelige avguder.
19 Og jeg spredte dem blandt folkene, og de ble strødd omkring i landene; etter deres ferd og deres gjerninger dømte jeg dem.
20 Og da de kom til de folk som de kom til, vanhelliget de mitt hellige navn, og det ble sagt om dem: Dette er Herrens folk, og allikevel måtte de dra ut av hans land!
21 Da ynkedes jeg over mitt hellige navn, som Israels hus hadde vanhelliget blandt de folk som de var kommet til.
22 Derfor skal du si til Israels hus: Så sier Herren, Israels Gud: Ikke for deres skyld, Israels hus, gjør jeg det, men for mitt hellige navns skyld, som dere har vanhelliget blandt de folk som dere er kommet til.
23 Jeg vil hellige mitt store navn, som er blitt vanhelliget blandt folkene, det som dere har vanhelliget blandt dem, og folkene skal kjenne at jeg er Herren, sier Herren, Israels Gud, når jeg åpenbarer min hellighet på dere for deres øyne.
24 Jeg vil hente dere fra folkene og samle dere fra alle landene, og jeg vil la dere komme til deres eget land.
25 Og jeg vil sprenge rent vann på dere, og dere skal bli rene; fra alle deres urenheter og fra alle deres motbydelige avguder vil jeg rense dere.
26 Jeg vil gi dere et nytt hjerte, og en ny ånd vil jeg gi inneni dere, og jeg vil ta bort stenhjertet av deres kjød og gi dere et kjødhjerte.
27 Min Ånd vil jeg gi inneni dere, og jeg vil gjøre at dere følger mine bud og holder mine lover og gjør etter dem.
28 Dere skal bo i det land jeg gav deres fedre, og dere skal være mitt folk, og jeg vil være deres Gud.
29 Jeg vil fri dere fra alle deres urenheter, og jeg vil kalle på kornet og gjøre det foldrikt og ikke la hungersnød komme over dere.
30 Jeg vil mangfoldiggjøre trærnes frukt og markens grøde, så dere ikke mere for hungers skyld skal lide hån blandt hedningefolkene.
31 Da skal dere komme i hu deres onde ferd og deres gjerninger, som ikke var gode, og dere skal vemmes ved dere selv for deres misgjerninger og deres styggedommer.
32 Ikke for deres skyld gjør jeg det, sier Herren, Israels Gud, det skal dere vite! Blues og skam dere over deres ferd, Israels hus!
33 Så sier Herren, Israels Gud: Den dag jeg renser dere fra alle deres misgjerninger, vil jeg la det bo folk igjen i byene, og ruinene skal bygges opp igjen,
34 og det land som var lag øde, skal bli dyrket i stedet for at det var en ørken for hver manns øyne som gikk forbi.
35 Da skal de si: Dette land som var lagt øde, er blitt som Edens have, og de herjede og ødelagte og nedrevne byer er gjenreist og har fått murer.
36 Og de folk som blir igjen rundt omkring dere, skal kjenne at jeg, Herren, har bygget opp igjen det som var revet ned, og tilplantet det ødelagte land. Jeg, Herren, har sagt det, og jeg skal gjøre det.
37 Så sier Herren, Israels Gud: Også i dette vil jeg bønnhøre Israels hus, så jeg gjør det for dem: Jeg vil gjøre det så rikt på folk som en fårehjord;
38 som en hellig hjord, som Jerusalems hjord på dets høytider, slik skal de ødelagte byer bli fulle av menneskehjorder, og de skal kjenne at jeg er Herren.
