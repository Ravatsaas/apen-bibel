## Kapittel 6

1 Og Herrens ord kom til meg, og det lød så:
2 Menneskesønn! Vend ditt åsyn mot Israels fjell og spå mot dem
3 og si: Dere Israels fjell! Hør Herrens, Israels Guds ord! Så sier Herren, Israels Gud, til fjellene og haugene, til bekkene og dalene: Se, jeg lar sverd komme over dere og gjør deres offerhauger til intet.
4 Deres altere skal ødelegges, og deres solstøtter knuses, og jeg vil la deres drepte falle for deres motbydelige avguders åsyn.
5 Og jeg vil legge Israels barns døde kropper for deres motbydelige avguders åsyn og sprede deres ben rundt omkring deres altere.
6 Hvor dere så bor, skal byene ødelegges og offerhaugene bli forlatt, for at deres altere må bli ødelagt og forlatt, og deres motbydelige avguder knust og gjort til intet, og deres solstøtter nedhugget, og deres henders verk utslettet;
7 drepte menn skal falle midt iblandt dere, og dere skal kjenne at jeg er Herren.
8 Men jeg vil la en levning bli igjen, så noen av dere undgår sverdet ute blandt folkene, når dere blir spredt omkring i landene.
9 Og de av dere som slipper unna, skal komme meg i hu blandt folkene, hvor de er i fangenskap, når jeg har knust deres utro hjerter som var veket fra meg, og deres øyne som i utroskap fulgte deres motbydelige avguder; og de skal vemmes ved seg selv for de onde gjerningers skyld som de har gjort - for alle sine styggedommer,
10 og de skal kjenne at jeg er Herren. Det er ikke for ingen ting jeg har talt om å føre denne ulykke over dem.
11 Så sier Herren, Israels Gud: Slå dine hender sammen og stamp med din fot og rop akk og ve over alle de onde styggedommer i Israels hus; for de skal falle for sverdet, for hunger og for pest.
12 Den som er langt borte, skal dø av pest, og den som er nær, skal falle for sverdet, og den som er igjen og er berget, skal dø av hunger, og jeg vil uttømme min harme på dem.
13 Og dere skal kjenne at jeg er Herren, når deres drepte menn ligger midt iblandt deres motbydelige avguder, rundt omkring deres altere, på hver høy bakke, på alle fjelltoppene og under hvert grønt tre og hver løvrik terebinte, på alle de steder hvor de ofret alle sine motbydelige avguder en velbehagelig duft.
14 Og jeg vil rekke ut min hånd mot dem og gjøre landet til en ørk og et øde verre enn Dibla-ørkenen, hvor de så bor, og de skal kjenne at jeg er Herren.
