## Kapittel 4

1 Dere herrer! gjør imot deres tjenere det som rett og rimelig er, for dere vet at også dere har en herre i himlene!
2 Vær vedholdende i bønnen, så dere våker i den med takksigelse,
3 og be også for oss at Gud må åpne oss en dør for ordet så vi kan forkynne Kristi hemmelighet, den for hvis skyld jeg og er i lenker,
4 for at jeg kan åpenbare den slik som jeg bør tale.
5 Omgåes i visdom med dem som er utenfor, så dere kjøper den beleilige tid.
6 Deres tale være alltid tekkelig, krydret med salt, så dere vet hvordan dere bør svare enhver.
7 Hvordan det går meg, det skal Tykikus fortelle dere alt sammen, han min elskede bror og trofaste hjelper og medtjener i Herren,
8 som jeg just derfor sender til dere, for at dere skal få vite hvordan det er med oss, og for at han skal trøste deres hjerter,
9 tillikemed Onesimus, den trofaste og elskede bror, som er fra deres by; de skal fortelle dere alt herfra.
10 Aristarkus, min medfange, hilser dere, og Markus, Barnabas' søskenbarn, som dere fikk pålegg om - når han kommer til dere, da ta imot ham -
11 og Jesus med tilnavnet Justus; iblant de omskårne er disse de eneste medarbeidere for Guds rike som er blitt meg en trøst.
12 Epafras hilser dere, han som er fra deres by, en Kristi Jesu tjener som alltid strider for dere i sine bønner, at dere må stå fullkomne og fullvisse i all Guds vilje;
13 for jeg gir ham det vidnesbyrd at han har meget strev for dere og dem i Laodikea og dem i Hierapolis.
14 Legen Lukas, den elskede, hilser dere, og Demas.
15 Hils brødrene i Laodikea, og Nymfas og menigheten i hans hus.
16 Og når dette brev er lest hos dere, da sørg for at det også blir lest i laodikeernes menighet, og at dere får lese brevet fra Laodikea!
17 Og si til Arkippus: Gi akt på den tjeneste som du har mottatt i Herren, at du fullbyrder den!
18 Hilsen med min, Paulus' hånd: Kom mine lenker i hu! Nåden være med dere!
