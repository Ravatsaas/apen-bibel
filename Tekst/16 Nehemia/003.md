## Kapittel 3

1 Ypperstepresten Eljasib og hans brødre og prestene gjorde seg rede og bygget Saueporten; de helliget den og satte inn dørene; så bygget de videre til Mea-tårnet, som de helliget, og videre fram til Hananel-tårnet.
2 Ved siden av dem bygget mennene fra Jeriko og ved siden av dem Sakkur, Imris sønn.
3 Fiskeporten ble bygget av Sena'as barn; de tømret den opp og satte inn dører, låser og slåer.
4 Ved siden av dem arbeidet Meremot, sønn av Uria, Hakkos' sønn, ved siden av ham Mesullam, sønn av Berekja, Mesesabels sønn, og ved siden av ham Sadok, Ba'anas sønn.
5 Ved siden av ham arbeidet folkene fra Tekoa; men de fornemme blant dem bøyde ikke sin nakke under arbeidet for sin Herre.
6 Den gamle port ble satt i stand av Jojada, Paseahs sønn, og Mesullam, Besodjas sønn; de tømret den opp og satte inn dører og låser og slåer.
7 Ved siden av dem arbeidet gibeonitten Melatja og meronotitten Jadon med mennene fra Gibeon og Mispa, som hørte under stattholderens domstol hinsides* elven. / {* vestenfor.}
8 Ved siden av dem arbeidet Ussiel, Harhajas sønn, en gullsmed, og ved siden av ham Hananja, en av salvelagerne. Det neste stykke av Jerusalems mur lot de være like til den brede mur*. / {* Dette stykke av muren var blitt stående.}
9 Ved siden av dem arbeidet Refaja, Hurs sønn, høvdingen over den ene halvdel av Jerusalems distrikt.
10 Ved siden av ham arbeidet Jedaja, Harumafs sønn, midt imot sitt eget hus, og ved siden av ham Hattus, Hasabnejas sønn.
11 Et annet stykke ble satt i stand av Malkia, Harims sønn, og Hassub, Pahat-Moabs sønn, og dessuten Ovnstårnet.
12 Ved siden av ham arbeidet Sallum, sønn av Hallohes, høvdingen over den andre halvdel av Jerusalems distrikt, og sammen med ham hans døtre.
13 Dalporten ble satt i stand av Hanun og innbyggerne i Sanoah; de bygget den og satte inn dører, låser og slåer; de bygget også tusen alen av muren, til Møkkporten.
14 Og Møkkporten ble satt i stand av Malkia, Rekabs sønn, høvdingen over Bet-Hakkerems distrikt; han bygget den opp og satte inn dører og låser og slåer.
15 Kildeporten ble satt i stand av Sallun, Kol-Hoses sønn, høvdingen over Mispas distrikt; han bygget den, la tak på den og satte inn dører, låser og slåer; likeledes bygget han muren ved Selah-dammen ved kongens have helt fram til de trapper som går ned fra Davids stad.
16 Etter ham arbeidet Nehemias, Asbuks sønn, høvdingen over den ene halvdel av Betsurs distrikt, til midt imot Davids graver og til den gravde dam og til heltenes hus.
17 Etter ham arbeidet levittene under Rehum, Banis sønn; ved siden av ham arbeidet Hasabja, høvdingen over den ene halvdel av Ke'ilas distrikt, for sitt distrikt.
18 Etter ham arbeidet deres brødre under Bavvai, Henadads sønn, høvdingen over den andre halvdel av Ke'ilas distrikt.
19 Ved siden av ham arbeidet Eser, Josvas sønn, høvdingen over Mispa, på et annet stykke, fra plassen midt imot oppgangen til våpenhuset i Vinkelen.
20 Etter ham arbeidet Baruk, Sabbais sønn, med stor iver på et annet stykke, fra Vinkelen og til døren på ypperstepresten Eljasibs hus.
21 Etter ham arbeidet Meremot, sønn av Uria, Hakkos' sønn, på et annet stykke, fra døren på Eljasibs hus og til enden av hans hus.
22 Etter ham arbeidet prestene, mennene fra Jordan-sletten.
23 Etter dem arbeidet Benjamin og Hasub midt imot sitt eget hus; etter dem arbeidet Asarja, sønn av Ma'aseja, Ananjas sønn, ved siden av sitt hus.
24 Etter ham arbeidet Binnui, Henadads sønn, på et annet stykke, fra Asarjas hus til Vinkelen og til det sted hvor muren bøyer av.
25 Palal, Usais sønn, arbeidet fra stedet midt imot Vinkelen og det tårn som springer fram fra kongens øvre hus ved fengselsgården; etter ham arbeidet Pedaja, Paros' sønn.
26 - Tempeltjenerne bodde på Ofel, til plassen midt imot Vannporten mot øst og det fremspringende tårn - .
27 Etter ham arbeidet folkene fra Tekoa på et annet stykke, fra plassen midt imot det store fremspringende tårn og til Ofel-muren.
28 Ovenfor Hesteporten arbeidet prestene, hver av dem midt imot sitt eget hus.
29 Etter dem arbeidet Sadok, Immers sønn, midt imot sitt eget hus, og etter ham Semaja, Sekanjas sønn, som hadde vaktholdet ved den østre port.
30 Etter ham arbeidet Hananja, Selemjas sønn, og Hanun, Salafs sjette sønn, på et annet stykke, og etter dem Mesullam, Berekjas sønn, midt imot sitt kammer.
31 Etter ham arbeidet Malkia, en av gullsmedene, fram til tempeltjenernes og kremmernes hus, midt imot Mønstringsporten og fram til Hjørnesalen.
32 Og mellom Hjørnesalen og Saueporten arbeidet gullsmedene og kremmerne.
