## Kapittel 6

1 Da det nå kom Sanballat og Tobias og araberen Gesem og våre andre fiender for øre at jeg hadde bygget opp muren, og at det ikke mere fantes noen revne i den, enda jeg til den tid ikke hadde satt inn dører i portene,
2 da sendte Sanballat og Gesem bud til meg og lot si: Kom, la oss møtes i en av landsbyene i Ono-dalen! Men de tenkte å gjøre meg ondt.
3 Jeg sendte bud tilbake til dem og svarte: Jeg holder på med et stort arbeid og kan ikke komme ned; skulle kanskje arbeidet hvile fordi jeg lot det ligge og dro ned til dere?
4 Fire ganger sendte de det samme bud til meg, og jeg gav dem samme svar.
5 Femte gang sendte Sanballat sin tjener til meg med det samme bud, og han hadde et åpent brev med seg.
6 I det sto det: Der går det ord blandt folkene, og Gasmu sier også at du og jødene tenker på å gjøre opprør; derfor er det du bygger opp muren, og etter det samme rykte skal du være deres konge;
7 du har også satt profeter til å utrope om deg i Jerusalem at du er konge i Juda. Nå vil dette rykte komme kongen for øre; så kom nå og la oss rådslå sammen!
8 Men jeg sendte bud til ham og lot svare: Noe slikt som det du taler om, har ikke gått for seg; det er noe du selv har funnet på.
9 For de søkte alle sammen å skremme oss, idet de tenkte at vi da skulle bli trette og holde opp med arbeidet, så det ikke ble utført. Men styrk nå du mine hender!
10 Da jeg engang kom inn til Semaja, sønn av Delaja, Mehetabels sønn, i hans hus, hvor han holdt seg innelukket, sa han: La oss gå sammen inn i Guds hus, i det indre av templet og la oss stenge templets dører! For de kommer og vil drepe deg, ja, de kommer og vil drepe deg inatt.
11 Men jeg svarte: Skulle en mann som jeg flykte? Og hvordan skulle en mann som jeg kunne gå inn i templet og enda bli i live? Jeg går ikke inn der.
12 For jeg forsto grant at det ikke var Gud som hadde sendt ham, men at han uttalte denne spådom over meg fordi Tobias og Sanballat hadde leid ham til det.
13 Han var leid for at jeg skulle bli redd og gjøre som han sa og forsynde meg, og de slik få satt ut et ondt rykte om meg, så de kunne håne meg.
14 Kom Tobias og likeså Sanballat i hu, min Gud, for disse hans gjerninger og dessuten profetinnen Noadja og de andre profeter som søkte å skremme meg!
15 Muren ble ferdig på to og femti dager - den fem og tyvende dag i måneden elul.
16 Da alle våre fiender hørte dette, og alle folkene rundt om oss så det, da sank de meget i sine egne øyne, og de forsto at det var med vår Guds hjelp dette verk var utført.
17 I de dager sendte også de fornemste i Juda mange brev til Tobias, og fra Tobias kom det brev til dem igjen.
18 For mange i Juda var forbundet med ham ved ed; for han var svigersønn til Sekanja, Arahs sønn, og hans sønn Johanan hadde ektet en datter av Mesullam, Berekjas sønn.
19 De pleide også å tale til meg om hans gode egenskaper og å bære mine ord fram til ham. Tobias sendte også brev for å skremme meg.
