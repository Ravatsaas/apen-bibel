## Kapittel 10

1 De som skrev under på denne med segl forsynte skrivelse, var: stattholderen Nehemias, Hakaljas sønn, og Sedekias,
2 Seraja, Asarja, Jirmeja,
3 Pashur, Amarja, Malkia,
4 Hattus, Sebanja, Malluk,
5 Harim, Meremot, Obadja,
6 Daniel, Ginneton, Baruk,
7 Mesullam, Abia, Mijamin,
8 Ma'asja, Bilgai og Semaja; dette var prestene;
9 og levittene var: Josva, Asanjas sønn, Binnui av Henadads barn og Kadmiel,
10 og deres brødre: Sebanja, Hodia, Kelita, Pelaja, Hanan,
11 Mika, Rehob, Hasabja,
12 Sakkur, Serebja, Sebanja,
13 Hodia, Bani og Beninu.
14 Og folkets høvdinger var: Paros, Pahat-Moab, Elam, Sattu, Bani,
15 Bunni, Asgad, Bebai,
16 Adonja, Bigvai, Adin,
17 Ater, Hiskia, Assur,
18 Hodia, Hasum, Besai,
19 Harif, Anatot, Nobai,
20 Magpias, Mesullam, Hesir,
21 Mesesabel, Sadok, Jaddua,
22 Pelatja, Hanan, Anaja,
23 Hosea, Hananja, Hasub,
24 Hallohes, Pilha, Sobek,
25 Rehum, Hasabna, Ma'aseja,
26 Akia, Hanan, Anan,
27 Malluk, Harim og Ba'ana.
28 Resten av folket, prestene, levittene, dørvokterne, sangerne, tempeltjenerne og alle de som hadde skilt seg fra de fremmede folk for å leve etter Guds lov, med hustruer, sønner og døtre, så mange som hadde kunnskap og forstand -
29 alle disse holdt seg til de fornemme blant sine brødre og svor en dyr ed på at de ville vandre etter Guds lov, som var gitt ved Guds tjener Moses, og at de ville holde og gjøre etter alle Herrens, vår Herres bud og lover og forskrifter,
30 at vi ikke skulle gi våre døtre til de fremmede folk, ei heller ta deres døtre til hustruer for våre sønner,
31 at vi, når de fremmede folk kom med sine varer og alle slags korn for å selge det på sabbaten, ikke skulle kjøpe det av dem på sabbaten eller noen annen helligdag, og at vi i det syvende år skulle la landet hvile og ettergi alle krav.
32 Og vi påtok oss den forpliktelse at vi skulle avgi tredjedelen av en sekel årlig til tjenesten i vår Guds hus,
33 til skuebrødene og det daglige matoffer og det daglige brennoffer og til offerne på sabbatene, nymånedagene og høytidene og til takkofferne og til syndofferne som tjente til soning for Israel, og til alt arbeidet i vår Guds hus.
34 Og vi, prestene, levittene og folket, kastet lodd om avgivelsen av ved til templet, hvordan vi år for år til fastsatte tider skulle føre den til vår Guds hus etter våre familier for å brenne den på Herrens, vår Guds alter, som foreskrevet er i loven.
35 Vi vedtok også år for år å føre førstegrøden av vår jord og de første modne frukter av alle trær til Herrens hus
36 og de førstefødte av våre sønner og av vår buskap, som foreskrevet er i loven, og å føre det førstefødte av vårt storfe og vårt småfe til vår Guds hus, til prestene som gjør tjeneste i vår Guds hus;
37 og det første av vårt mel og våre hellige gaver og alle slags trefrukt, most og olje skulle vi føre til prestene, til kammerne i vår Guds hus, og tienden av vår jord til levittene, og levittene skulle selv innkreve tiende i alle de byer hvor vi driver akerbruk.
38 Og en prest, en av Arons sønner, skulle være med levittene når de innkrevde tiende, og selv skulle levittene føre tienden av sin tiende opp til vår Guds hus, til kammerne i forrådshuset.
39 For både Israels barn og Levis barn skulle føre den hellige avgift av kornet, mosten og oljen til kammerne, hvor helligdommens kar er, og hvor de prester som gjør tjeneste, og dørvokterne og sangerne holder til. - Vi skulle ikke svikte vår Guds hus.
