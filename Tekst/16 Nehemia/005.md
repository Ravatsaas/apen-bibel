## Kapittel 5

1 Men det reiste seg et stort skrik fra folket og deres hustruer mot deres jødiske brødre.
2 Noen sa: Vi med våre sønner og døtre er mange; la oss få korn, så vi kan spise og berge livet!
3 Andre sa: Våre marker og vingårder og hus må vi sette i pant; la oss få korn til å stille vår hunger!
4 Andre igjen sa: Vi har lånt penger på våre marker og vingårder for å betale skatten til kongen;
5 og dog er vi av samme kjød og blod som våre brødre, og våre barn som deres barn; men vi må la våre sønner og døtre bli slaver, ja, noen av våre døtre er alt blitt slavekvinner, og det står ikke i vår makt å hindre det; for våre marker og vingårder hører andre til.
6 Da jeg hørte deres klagerop og disse deres ord, ble jeg meget vred.
7 Jeg overveide saken med meg selv, og så irettesatte jeg de fornemme og forstanderne og sa til dem: Dere krever rente av deres brødre! Så sammenkalte jeg et stort folkemøte mot dem.
8 Og jeg sa til dem: Vi har, så vidt vi kunne, løskjøpt våre jødiske brødre som var solgt til hedningene, og så vil dere selge deres brødre, og de må selge seg til oss! Da tidde de og fant ikke et ord til svar.
9 Så sa jeg: Det er ikke rett det dere gjør; burde dere ikke vandre i frykt for vår Gud, så ikke hedningene, våre fiender, skal få grunn til å håne oss?
10 Også jeg og mine brødre og mine folk har lånt dem penger og korn; la oss ettergi denne gjeld!
11 Gi nå dere dem på denne dag deres marker, vingårder, oljehaver og hus tilbake og ettergi dem rentene av pengene og kornet og mosten og oljen som dere har lånt dem!
12 Da sa de: Vi vil gi det tilbake og ikke kreve noe av dem; vi vil gjøre som du sier. Og etter at jeg hadde tilkalt prestene, lot jeg dem sverge på at de ville gjøre som de hadde sagt.
13 Jeg ristet også ut brystfolden* på min kjortel og sa: Slik skal Gud riste hver mann som ikke holder dette sitt ord, ut av hans hus og gods - så utrystet og tom skal han bli! Og hele forsamlingen sa: Amen! Og de priste Herren, og folket gjorde etter det som var sagt. / {* den tjente som lomme.}
14 Fra den dag jeg ble utnevnt til stattholder i Juda land, fra kong Artaxerxes' tyvende år til hans to og trettiende år, i hele tolv år, har hverken jeg eller mine brødre nytt noe av den kost som stattholderen kunne kreve.
15 De forrige stattholdere, de som var før meg, falt folket til byrde og tok brød og vin av dem foruten førti sekel sølv, og endog deres tjenere trykket folket; men jeg gjorde ikke så, for jeg fryktet Gud.
16 Jeg var også selv med i arbeidet på denne mur, og noe jordstykke har vi ikke kjøpt; og alle mine folk har vært samlet til arbeidet der.
17 Og jødene og forstanderne, hundre og femti mann, spiste ved mitt bord, foruten dem som kom til oss fra hedningefolkene rundt omkring.
18 Og det som ble tillaget for hver dag, var en okse og seks utvalgte stykker småfe foruten fugler, og alt dette kostet jeg selv; og en gang hver tiende dag var det overflod av all slags vin; og allikevel krevde jeg ikke den kost som stattholderen hadde rett til; for arbeidet lå tungt på dette folk.
19 Kom meg i hu, min Gud, og regn meg til gode alt det jeg har gjort for dette folk!
