## Kapittel 10

1 Rehabeam dro til Sikem; for hele Israel var kommet til Sikem for å gjøre ham til konge.
2 Da Jeroboam, Nebats sønn, hørte det - han var da i Egypt; han var flyktet dit for kong Salomo - da vendte han tilbake fra Egypt.
3 Og de sendte bud etter ham; så kom Jeroboam og hele Israel og talte til Rehabeam og sa:
4 Din far gjorde vårt åk tungt; men lett nå du den hårde tjeneste og det tunge åk som din far la på oss! Så vil vi tjene deg.
5 Han svarte dem: Gå bort og vent i tre dager og kom så hit til meg igjen! Så gikk folket bort.
6 Og kong Rehabeam rådførte seg med de gamle, som hadde gjort tjeneste hos hans far Salomo, mens han enda levde, og han sa: Hva råder dere meg til å svare dette folk?
7 De svarte ham: Hvis du vil vise deg vennlig mot dette folk og er nådig mot dem og gir dem gode ord, så vil de være dine tjenere for alle tider.
8 Men han aktet ikke på det råd som de gamle hadde gitt ham, men rådførte seg med de unge, som var vokst opp sammen med ham, og som nå var i hans tjeneste.
9 Han spurte dem: Hva råder dere til at vi skal svare dette folk som har sagt til meg: Lett det åk din far la på oss?
10 Og de unge, som var vokst opp sammen med ham, svarte ham: Så skal du si til dette folk som sa til deg: Din far gjorde vårt åk tungt, men gjør du det lettere for oss - så skal du tale til dem: Min lillefinger er tykkere enn min fars lender;
11 har nå min far lagt et tungt åk på dere, så vil jeg gjøre deres åk enda tyngre; har min far tuktet dere med sveper, så vil jeg tukte dere med skorpioner.
12 Så kom Jeroboam og alt folket til Rehabeam den tredje dag, slik som kongen hadde sagt: Kom til meg igjen om tre dager!
13 Da gav kongen dem et hårdt svar; kong Rehabearn aktet ikke på de gamles råd,
14 men svarte dem som de unge hadde rådet til: Har min far gjort deres åk tungt, så vil jeg gjøre det enda tyngre; har min far tuktet dere med sveper, så vil jeg tukte dere med skorpioner.
15 Kongen hørte ikke på folket; for Gud styrte det så for at Herrens ord skulle bli oppfylt, det som han hadde talt til Jeroboam, Nebats sønn, ved Akia fra Silo.
16 Da nå hele Israel så at kongen ikke hørte på dem, svarte folket kongen og sa: Hva del har vi i David? Vi har ingen lodd i Isais sønn. Til dine telt, Israel, hver og en! Se nå selv til ditt hus, David! Så dro hele Israel hjem igjen.
17 Bare over de Israels barn som bodde i Judas byer, ble Rehabeam konge.
18 Da sendte kong Rehabeam Hadoram avsted, han som hadde opsyn med pliktarbeidet, men Israels barn stenet ham, så han døde, og kong Rehabeam selv måtte i all hast springe opp i sin vogn og flyktet til Jerusalem.
19 Slik falt Israel fra Davids hus, og så har det vært til denne dag.
