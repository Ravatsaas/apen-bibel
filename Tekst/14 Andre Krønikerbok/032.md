## Kapittel 32

1 En tid etter at Hiskia hadde utført dette og vist slik troskap, kom kongen i Assyria Sankerib og dro inn i Juda; han kringsatte de faste byer og tenkte han skulle få dem i sin makt.
2 Da Hiskia fikk vite at Sankerib var kommet og hadde i sinne å angripe Jerusalem,
3 rådslo han med sine høvdinger og sine ypperste stridsmenn om å tilstoppe vannet i kildene utenfor byen; og de hjalp ham.
4 Det samlet seg da meget folk, og de tilstoppet alle kildene og den bekk som rant midt igjennem landet; for de sa: Hvorfor skulle assyrerkongene komme og finne rikelig vann?
5 Så tok han mot til seg og bygget opp igjen hele den mur som var revet ned, og førte den helt opp til tårnene, og utenfor bygget han en annen mur; han satte også Millo i Davids stad i fast stand og lot gjøre kastevåben i mengde og skjold.
6 Og han satte krigshøvedsmenn over folket og samlet dem hos seg på plasser ved byporten og talte til dem for å vekke deres mot og sa:
7 Vær frimodige og sterke, frykt ikke og reddes ikke for kongen i Assyria og hele den hær han har med seg! For med oss er der en større enn der er med ham;
8 med ham er en arm av kjød, men med oss er Herren vår Gud, og han skal hjelpe oss og føre våre kriger. Og folket stolte på Hiskias Judas konges ord.
9 Deretter sendte kongen i Assyria Sankerib, som selv lå for Lakis med hele sin krigsmakt, sine tjenere til Jerusalem, til Judas konge Hiskia og til alle dem av Juda som var i Jerusalem, og lot si:
10 Så sier Sankerib, kongen i Assyria: Hva er det dere setter deres lit til, siden dere blir sittende innestengt i Jerusalem!
11 Hiskia forfører dere bare for å la dere dø av hunger og tørst, når han sier: Herren vår Gud skal redde oss av assyrerkongens hånd.
12 Har ikke denne Hiskia tatt hans offerhauger og hans altere bort og sagt til Juda og Jerusalem: Bare foran ett alter skal dere tilbede, og på det skal dere brenne røkelse?
13 Vet dere ikke hva jeg har gjort, jeg og mine fedre, med alle folkene rundt om i landene? Har vel de guder som dyrkes av folkene rundt om i landene, maktet å redde sine land av min hånd?
14 Hvem av alle gudene hos disse folk som mine fedre har utryddet, er det som har maktet å redde sitt folk av min hånd, og så skulle deres Gud makte å redde dere av min hånd?
15 Så la nå ikke Hiskia få narret dere! La ham ikke slik forføre dere! Tro ham ikke! For ingen gud hos noe folk eller rike har maktet å redde sitt folk av min hånd eller av mine fedres hånd; hvor meget mindre vil da deres guder kunne redde dere av min hånd!
16 Og enda flere ord talte hans tjenere mot Gud Herren og mot hans tjener Hiskia.
17 Han skrev også et brev for å håne Herren, Israels Gud, og tale mot ham; i det sto det: Slik som folkenes guder rundt om i landene ikke har reddet sine folk av min hånd, slik skal heller ikke Hiskias Gud redde sitt folk av min hånd.
18 Og de ropte med høy røst på jødisk til folket i Jerusalem som sto på muren, for å skremme og forferde dem, så de kunne innta byen;
19 og de talte om Jerusalems Gud på samme vis som om folkenes guder på jorden, de som er et verk av menneskehender.
20 Da kong Hiskia og profeten Esaias, Amos' sønn hørte dette, bad de og ropte til himmelen.
21 Og Herren sendte en engel som tilintetgjorde alle de djerve stridsmenn og fyrstene og høvedsmennene i assyrerkongens leir, så han med skam måtte vende tilbake til sitt land. Og da han engang gikk inn i sin guds hus, kom noen av hans egne sønner og hugg ham ned der med sverdet.
22 Slik frelste Herren Hiskia og Jerusalems innbyggere av assyrerkongen Sankeribs hånd og av alle andre fienders hånd og vernet dem til alle sider.
23 Det var mange som kom til Jerusalem med gaver til Herren og med kostbare ting til Judas konge Hiskia; og han ble etter dette høyt æret blant alle folk.
24 Ved den tid ble Hiskia dødssyk; da bad han til Herren, og Herren svarte ham og gav ham et underfullt tegn.
25 Men Hiskia gjengjeldte ikke den velgjerning som var vist ham; han ble overmodig i sitt hjerte, og det kom vrede over ham og over Juda og Jerusalem.
26 Da ydmyket Hiskia seg, fordi han hadde vært overmodig i sitt hjerte, og det samme gjorde Jerusalems innbyggere; derfor kom Herrens vrede ikke over dem så lenge Hiskia levde.
27 Hiskia hadde overmåte stor rikdom og ære; han gjorde seg skattkammere, hvor han gjemte sølv og gull og dyre stener og krydderier og skjold og alle slags kostbare ting;
28 og han gjorde seg forrådshus for det som ble avlet av korn og most og olje, og fjøs for alle slags fe, og han la seg til buskap for sine fjøs.
29 Likeledes bygget han byer og fikk seg en mengde med småfe og storfe; for Gud hadde gitt ham overmåte meget gods.
30 Det var også Hiskia som tilstoppet det øvre utløp av Gihonvannet og ledet det ned vestenfor Davids stad. I alt det han tok seg fore, hadde han lykke med seg,
31 slik også da sendemennene kom fra Babels fyrster, som sendte bud til ham for å spørre om det underfulle tegn som var skjedd i landet; Gud forlot ham bare for å sette ham på prøve og for å kjenne alt hva som var i hans hjerte*. / {* 5MO 8, 2.}
32 Hva som ellers er å fortelle om Hiskia og hans fromme gjerninger, det er opskrevet i profeten Esaias', Amos' sønns syn i boken om Judas og Israels konger.
33 Og Hiskia la seg til hvile hos sine fedre, og de begravde ham ved oppgangen til Davids etterkommeres graver. Hele Juda og Jerusalems innbyggere viste ham stor ære ved hans død. Og hans sønn Manasse ble konge i hans sted.
