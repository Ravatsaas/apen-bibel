## Kapittel 27

1 Jotam var fem og tyve år da han ble konge, og regjerte seksten år i Jerusalem; hans mor hette Jerusa og var datter av Sadok.
2 Han gjorde hva rett var i Herrens øyne, aldeles som hans far Ussia hadde gjort; men han gikk ikke inn i Herrens helligdom[^1]. Men folket vedblev med å gjøre hva ondt var.
3 Han bygget den øvre port til Herrens hus, og på Ofel-muren bygget han meget.
4 Han bygget også byer i Judafjellene, og i skogene bygget han borger og tårn.
5 Han førte krig med Ammons barns konge og overvant dem, så at Ammons barn det år måtte gi ham hundre talenter sølv og ti tusen kor hvete og ti tusen kor bygg; det samme måtte Ammons barn gi ham også i det annet og det tredje år.
6 Slik ble Jotam mektig, fordi han stadig vandret for Herrens, sin Guds åsyn.
7 Hva som ellers er å fortelle om Jotam, om alle hans kriger og alt det han tok seg fore, det er oppskrevet i boken om Israels og Judas konger.
8 Han var fem og tyve år gammel da han ble konge, og regjerte seksten år i Jerusalem.
9 Og Jotam la seg til hvile hos sine fedre, og de begravde ham i Davids stad; og hans sønn Ahas ble konge i hans sted.

[^1]:  2KR 26, 16.
