## Kapittel 23

1 Men i det syvende år tok Jojada mot til seg og gjorde en pakt med noen av høvedsmennene over hundre; det var Asarja, Jerohams sønn, og Ismael, Johanans sønn, og Asarja, Obeds sønn, og Ma'aseja, Adajas sønn, og Elisafat, Sikris sønn.
2 Så dro de omkring i Juda og samlet levittene fra alle Judas byer og Israels familiehoder; og da de kom til Jerusalem,
3 gjorde hele forsamlingen en pakt med kongen i Guds hus, og Jojada sa til dem: Kongens sønn skal nå være konge, slik som Herren har sagt om Davids sønner*. / {* 2SA 7, 12 fg.}
4 Hør nå hva dere skal gjøre: Den ene tredjedel av dere, de prester og levitter som tiltreder vakttjenesten på sabbaten, skal stå vakt ved dørtresklene,
5 og den annen tredjedel ved kongeboligen og den tredje tredjedel ved Jesod-porten, og alt folket i forgårdene ved Herrens hus.
6 Men ingen må komme inn i Herrens hus uten prestene og de av levittene som gjør tjeneste; de kan gå inn, for de er hellige; men alle de andre av folket skal holde seg etter det Herren har foreskrevet.
7 Levittene skal stille seg rundt omkring kongen, hver mann med våben i hånd, og den som kommer inn i huset, skal drepesdere skal være om kongen, både når han går inn, Og når han går ut.
8 Levittene og hele Juda gjorde aldeles som presten Jojada hadde befalt; de tok hver sine menn, både dem som tiltrådte på sabbaten, og dem som trådte av på sabbaten; for presten Jojada hadde ikke latt skiftene få hjemlov.
9 Og presten Jojada gav høvedsmennene de spyd og små og store skjold som hadde tilhørt kong David, og som var i Guds hus.
10 Og han stilte alt folket opp, hver mann med våben i hånd, fra husets høyre side til husets venstre side bortimot alteret Og bortimot huset rundt omkring kongen.
11 Så førte de kongesønnen ut og satte kronen på ham og overgav ham vitnesbyrdet, og de gjorde ham til konge; og Jojada og hans sønner salvet ham og ropte: Kongen leve!
12 Da Atalja hørte ropet fra folket som sprang fram og hyldet kongen, gikk hun inn i Herrens hus til folket.
13 Der fikk hun se at kongen sto på sin forhøyning i inngangen, og høvedsmennene og trompetblåserne sto hos ham, og hele folkemengden gledet seg og støtte i trompetene, og sangerne var der med sine instrumenter og sang Herrens lov og pris; da sønderrev Atalja sine klær og ropte: Opprør, opprør!
14 Men presten Jojada lot høvedsmennene, dem som var satt over hæren, gå ut og sa til dem: Før henne ut mellom rekkene, og om noen følger henne, så skal han drepes med sverd. For presten hadde sagt: Dere skal ikke drepe henne i Herrens hus.
15 Så gjorde de plass for henne til begge sider, og da hun kom dit hvor Hesteporten* fører inn til kongens hus, drepte de henne. / {* NEH 3, 28.}
16 Og Jojada gjorde en pakt mellom seg og alt folket og kongen at de skulle være Herrens folk.
17 Og alt folket gikk inn i Ba'als hus og rev det ned; hans altere og hans billeder knuste de, og Ba'als prest Mattan drepte de foran alterne.
18 Og Jojada overlot tilsynet i Herrens hus til de levittiske prester, som David hadde inndelt i skifter for tjenesten i Herrens hus, til å ofre Herrens brennoffere, som skrevet er i Mose lov, med glede og sang etter Davids forskrift.
19 Og han satte dørvoktere ved portene til Herrens hus, for at ingen som var blitt uren på noen måte, skulle komme inn der.
20 Så tok han med seg høvedsmennene over hundre og de fornemste og de mektige blant folket og hele folkemengden og førte kongen ned fra Herrens hus, og de gikk gjennom den øvre port inn i kongens hus og satte kongen på kongetronen.
21 Og hele folkemengden gledet seg, og byen var rolig; men Atalja hadde de drept med sverd.
