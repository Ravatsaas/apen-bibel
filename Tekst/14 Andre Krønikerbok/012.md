## Kapittel 12

1 Men da Rehabeams kongedømme var blitt trygget, og han var blitt mektig, forlot han Herrens lov, og hele Israel med ham.
2 Da hendte det i kong Rehabeams femte år at Egypts konge Sisak dro opp mot Jerusalem - for de hadde båret seg troløst at mot Herren;
3 han kom med tolv hundre stridsvogner og seksti tusen hestfolk, og det var ikke tall på de folk som fulgte ham fra Egypt - libyere, sukkittere og etiopere.
4 Han inntok de faste byer i Juda og kom like til Jerusalem.
5 Da kom profeten Semaja til Rehabeam og Judas høvdinger, som hadde samlet seg i Jerusalem av frykt for Sisak, og han sa til dem: Så sier Herren: Dere har forlatt meg; derfor har også jeg forlatt dere og gitt dere i Sisaks hånd.
6 Men Israels høvdinger og kongen ydmyket seg og sa: Herren er rettferdig.
7 Og da Herren så at de hadde ydmyket seg, kom Herrens ord til Semaja, og det lød slik: De har ydmyket seg; jeg vil ikke ødelegge dem, men la dem så vidt bli frelst, og min harme skal ikke bli utøst over Jerusalem ved Sisak;
8 dog skal de bli hans tjenere og få kjenne hva forskjell det er på å tjene meg og å tjene hedningelandenes konger.
9 Så dro da Egypts konge Sisak opp mot Jerusalem og tok skattene i Herrens hus og skattene i kongens hus; alt sammen tok han. Han tok også de gullskjold som Salomo hadde latt gjøre.
10 Istedenfor dem lot kong Rehabeam gjøre kobberskjold og betrodde dem til høvedsmennene for drabantene som voktet inngangen til kongens hus;
11 og så ofte kongen gikk inn i Herrens hus, kom drabantene og bar dem og tok dem så med tilbake til vaktstuen.
12 Fordi Rehabeam ydmyket seg, vendte Herrens vrede seg fra ham; han ville ikke ødelegge ham aldeles, og det fantes dog enda noe godt i Juda.
13 Siden satt kong Rehabeam igjen fast i sitt kongedømme i Jerusalem og regjerte der; for han var en og førti år gammel da han ble konge, og han regjerte sytten år i Jerusalem, den stad som Herren hadde utvalgt blant alle Israels stammer for å la sitt navn bo der. Hans mor hette Na'ama og var fra Ammon.
14 Han gjorde hva ondt var; for han vendte ikke sitt hjerte til å søke Herren.
15 Alt hva som er å fortelle om Rehabeam, både i hans første og i hans senere dager, det er oppskrevet i profeten Semajas og seeren Iddos krønike, der hvor ættetavlene er opptegnet. Mellom Rehabeam og Jeroboam var det krig hele tiden.
16 Og Rehabeam la seg til hvile hos sine fedre og ble begravet i Davids stad, og hans sønn Abia ble konge i hans sted.
