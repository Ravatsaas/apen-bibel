## Kapittel 17

1 Hans sønn Josjafat ble konge i hans sted. Han søkte å styrke seg mot Israel
2 og la krigsfolk i alle Judas faste byer og la også mannskap i Juda land og i de byer i Efra'im som hans far Asa hadde inntatt.
3 Og Herren var med Josjafat, fordi han vandret på de veier hans far David i sin første tid hadde fulgt, og ikke søkte til Ba'alene,
4 men til sin fars Gud og vandret i hans bud og ikke gjorde som Israel.
5 Og Herren trygget kongedømmet i hans hånd, og hele Juda gav Josjafat gaver, så han fikk stor rikdom og ære.
6 Og hans mot vokste mens han skred fram på Herrens veier, og han fikk også bort offerhaugene og Astartebildene i Juda.
7 I sin regjerings tredje år sendte han sine høvdinger Benha'il og Obadja og Sakarja og Netanel og Mikaja ut for å lære i Judas byer
8 og sammen med dem levittene Semaja og Netanja og Sebadja og Asael og Semiramot og Jonatan og Adonja og Tobia og Tob-Adonja og med disse levitter prestene Elisama og Joram.
9 De lærte i Juda og hadde Herrens lovbok med seg. de dro omkring i alle Judas byer og lærte folket.
10 Og frykt for Herren kom over alle rikene i de land som lå rundt omkring Juda, så de ikke torde føre krig med Josjafat.
11 En del av filistrene kom med gaver til Josjafat og med sølv som de gav i skatt; også araberne førte småfe til ham, syv tusen og syv hundre værer og syv tusen og syv hundre bukker.
12 Slik ble Josjafat mektigere og mektigere, til hans makt var meget stor, og han bygget borger og opplagsbyer i Juda.
13 Han hadde store forråd i Judas byer og stridsdjerve krigsmenn i Jerusalem.
14 Dette er listen over dem etter deres familier: Høvedsmennene over tusen i Juda var: høvedsmannen Adna med tre hundre tusen djerve stridsmenn
15 og ved siden av ham høvedsmannen Johanan med to hundre og åtti tusen
16 og ved siden av ham Amasja, Sikris sønn, som frivillig tjente Herren, med to hundre tusen djerve stridsmenn.
17 Av Benjamin var det Eljada, en djerv stridsmann, med to hundre tusen mann som var væbnet med bue og skjold,
18 og ved siden av ham Josabad med hundre og åtti tusen mann, væbnet til strid.
19 Dette var de som tjente kongen, foruten de krigsfolk som kongen hadde lagt i de faste byer i hele Juda.
