## Kapittel 20

1 En tid etter hendte det at Moabs barn og Ammons barn og sammen med dem en del av me'unittene gjorde et krigstog mot Josjafat.
2 Folk kom med tidende derom til Josjafat og sa: Det kommer en stor hær imot deg fra andre siden av havet*, fra Syria; de er allerede i Haseson-Tamar, det er En-Gedi. / {* d.e. det Døde Hav.}
3 Da ble Josjafat redd, og han vendte seg i bønn til Herren og lot utrope en faste over hele Juda.
4 Og Juda samlet seg for å søke hjelp hos Herren; ja, fra alle Judas byer kom de for å søke Herren.
5 Da sto Josjafat fram blandt dem som var kommet sammen fra Juda og Jerusalem, i Herrens hus foran den nye forgård
6 og sa: Herre, våre fedres Gud! Er det ikke du som er Gud i himmelen? Du råder over alle folkenes riker; i din hånd er kraft og velde, og det er ingen som kan holde stand mot deg.
7 Har ikke du, vår Gud, drevet dette lands innbyggere ut for ditt folk Israel og gitt det til din venn Abrahams etterkommere for alle tider?
8 De bosatte seg der og bygget deg der en helligdom for ditt navn og sa:
9 Om noen ulykke kommer over oss, sverd, straffedom, pest eller hungersnød, så vil vi stille oss foran dette hus og for ditt åsyn, for ditt navn bor i dette hus, og vi vil rope til deg i vår trengsel, og du vil høre og frelse.
10 Se nå hvordan Ammons barn og Moab og folket fra Se'ir-fjellet - disse folk som du ikke gav Israel lov til å trenge inn iblandt da de kom fra Egypt, så de bøyde av og dro bort fra dem og ikke ødela dem -
11 se hvordan de lønner oss! Nå kommer de og vil drive oss ut av din eiendom, som du har gitt oss i eie.
12 Vår Gud! Vil du ikke holde dom over dem? For vi har ikke kraft nok til å motstå denne store hær som kommer imot oss, og vi vet ikke hva vi skal gjøre; men til deg er våre øyne vendt.
13 Og hele Juda sto der for Herrens åsyn, endog deres små barn, deres hustruer og deres sønner.
14 Da kom Herrens Ånd midt i forsamlingen over levitten Jahasiel, sønn av Sakarja, sønn av Benaja, sønn av Je'iel, sønn av Mattanja, en av Asafs sønner,
15 Og han sa: Hør etter, hele Juda og dere Jerusalems innbyggere og du kong Josjafat! Så sier Herren til dere: Frykt ikke og reddes ikke for denne store hær! For dette er ikke deres krig, men Guds.
16 Dra ned mot dem imorgen! Da drar de opp Hassis-bakken, Og dere kommer til å møte dem ved enden av dalen midt imot Jeruelørkenen.
17 Men det er ikke dere som skal stride herdere skal bare stille dere opp og stå og se på hvordan Herren frelser dere, dere fra Juda og Jerusalem! Frykt ikke og reddes ikke! Dra ut imot dem imorgen, og Herren skal være med dere.
18 Da bøyde Josjafat seg med ansiktet til jorden, og hele Juda og alle Jerusalems innbyggere falt ned for Herrens åsyn og tilbad Herren.
19 Og de levitter som hørte til kahatittenes og korahittenes barn, reiste seg og lovet Herren, Israels Gud, med høy og lydelig røst.
20 Morgenen etter tok de tidlig ut og dro avsted til Tekoa-ørkenen; og med det samme de dro ut, sto Josjafat fram og sa: Hør på meg, Juda og dere Jerusalems innbyggere! Tro på Herren deres Gud, så skal dere holde stand! Tro på hans profeter, så skal dere ha lykke med dere!
21 Og han rådførte seg med folket og stilte opp sangere som skulle love Herren i hellig skrud mens de dro ut foran den væbnede hær, og si: Lov Herren, for hans miskunnhet varer evindelig!
22 Og straks de begynte med sine fryderop og lovsanger, lot Herren en flokk bakfra komme over Ammons barn, Moab og folket fra Se'ir-fjellet, som var kommet mot Juda, og de ble slått.
23 Og Ammons barn og Moab vendte seg mot folket fra Se'ir-fjellet og hugg dem ned og ødela dem; og da de hadde gjort ende på folket fra Se'ir, hjalp de hverandre med innbyrdes ødeleggelse.
24 Da Juda kom opp på høyden hvorfra en kunne se ut over ørkenen, og så seg om etter hæren, fikk de se dem ligge døde på jorden, og ingen var sloppet unna.
25 Josjafat og hans folk dro dit for å plyndre, og de fant der både gods og døde kropper og kostbare ting i mengde, og det hærfang de tok, var så stort at de ikke kunne bære det; i tre dager holdt de på med å plyndre, så meget hærfang var det.
26 Den fjerde dag samlet de seg i Lovprisnings-dalen. Der lovet de Herren; derfor heter dette sted Lovprisnings-dalen den dag idag.
27 Så vendte alle Judas og Jerusalems menn om med Josjafat foran og dro glade tilbake til Jerusalem; for Herren hadde unt dem den glede å vinne over sine fiender.
28 De dro inn i Jerusalem til Herrens hus med harper og citarer og trompeter.
29 Og frykt for Gud kom over alle riker rundt i landene, da de hørte at Herren hadde stridt mot Israels fiender.
30 Og Josjafats rike hadde nå fred, fordi hans Gud lot ham få ro på alle kanter.
31 Slik regjerte Josjafat over Juda. Han var fem og tretti år gammel da han ble konge, og regjerte fem og tyve år i Jerusalem. Hans mor hette Asuba og var datter av Silhi.
32 Han vandret på sin far Asas vei og vek ikke fra den, men gjorde hva rett var i Herrens øyne.
33 Dog ble offerhaugene ikke nedlagt, og folket hadde enda ikke vendt sitt hjerte til sine fedres Gud.
34 Hva som ellers er å fortelle om Josjafat, både i hans første og i hans senere dager, det er opskrevet i Jehus, Hananis sønns krønike, som er optatt i boken om Israels konger.
35 Siden inngikk Josjafat, Judas konge, en overenskomst med Akasja, Israels konge, han som bar seg så ugudelig at.
36 Han kom overens med ham om å bygge skip som skulle gå til Tarsis; og de bygget skip i Esjon-Geber.
37 Da spådde Elieser, Dodavas sønn, fra Maresa, mot Josjafat og sa: Fordi du har inngått forbund med Akasja, skal Herren la ditt foretagende bli til intet. Og noen av skipene forliste, så de ikke kunne gå til Tarsis.
