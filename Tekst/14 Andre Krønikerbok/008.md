## Kapittel 8

1 Da nå de tyve år var til ende som Salomo hadde bygget på Herrens hus og sitt eget hus,
2 bygget han opp de byer som Hiram hadde gitt Salomo, og lot Israels barn bosette seg i dem.
3 Deretter dro Salomo til Hamat-Soba og la det under seg.
4 Han bygget også opp Tadmor i ørkenen og alle de opplagsbyer han har bygget i Hamat.
5 Likeledes bygget han opp Øvre-Bet-Horon og Nedre-Bet-Horon og gjorde dem til faste byer med murer, dobbelte porter og bommer,
6 og Ba'alat og alle de opplagsbyer han hadde, og alle byene for stridsvognene og byene for hestfolket og alt annet som han hadde lyst til å bygge, både i Jerusalem og på Libanon og i hele det land han rådet over.
7 Og alt det folk som var blitt tilbake av hetittene, amorittene, ferisittene, hevittene og jebusittene, folk som ikke hørte til Israel -
8 deres etterkommere, så mange som var blitt tilbake etter dem i landet fordi Israels barn ikke hadde utryddet dem - dem uttok Salomo til pliktarbeid, og så har det vært til denne dag.
9 Men Salomo satte ikke noen av Israels barn til slavearbeid; de var krigsmenn og høvdinger for hans drabanter og høvedsmenn for stridsvognene og hestfolket hans.
10 Kong Salomos arbeidsformenn var to hundre og femti i tallet; de rådet over folkene.
11 Salomo førte Faraos datter fra Davids stad inn i det hus han hadde bygget for henne; for han sa: Det skal ikke bo noen kvinne i Davids, Israels konges hus; det er hellig, fordi Herrens ark er kommet dit.
12 Dengang ofret Salomo Herren brennoffere på Herrens alter, det som han hadde bygget foran forhallen;
13 han ofret hver dag de offer som var foreskrevet av Moses for den dag, på sabbatene og nymånedagene og høytidene tre ganger om året, på de usyrede brøds fest og på ukenes fest og på løvsalenes fest.
14 Han gjorde som hans far David hadde foreskrevet, og satte prestenes skifter til deres tjeneste og levittene til deres gjøremål, til å synge Herrens lov og gå prestene til hånde, etter som det krevdes for hver dag, og likeledes dørvokterne etter deres skifter ved de forskjellige porter, for så hadde den Guds mann David befalt;
15 hverken når det gjaldt skattene eller i noen annen sak vek de av fra det som kongen hadde befalt prestene og levittene.
16 Så var da hele Salomos verk utført, fra den dag grunnvollen ble lagt til Herrens hus, og til det var fullendt - Herrens hus sto ferdig.
17 Ved den tid dro Salomo til Esjon-Geber og til Elot ved kysten av Edoms land.
18 Og Hiram sendte folk til ham med skip og sjøvant mannskap, og de fór sammen med Salomos folk til Ofir og hentet derfra fire hundre og femti talenter gull og førte det hjem til kong Salomo.
