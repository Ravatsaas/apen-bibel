## Kapittel 4

1 Så gjorde han et alter av kobber, som var tyve alen langt og tyve alen bredt og ti alen høyt.
2 Og han gjorde det støpte hav; det var ti alen fra den ene rand til den andre og var aldeles rundt; det var fem alen høyt, og en snor på tretti alen nådde rundt om det.
3 Nedenfor dets rand var der billeder av okser rundt omkring; de gikk rundt omkring havet, ti på hver alen; det var to rader med okser, og de var støpt i ett med havet.
4 Havet sto på tolv okser; tre vendte mot nord, tre vendte mot vest, tre vendte mot syd, og tre vendte mot øst; havet hvilte på dem, og deres bakkropper vendte alle inn.
5 Kummens tykkelse var en håndsbredd, og dens rand var som randen på et beger, lik en liljeblomst; den tok mange bat - tre tusen bat rommet den.
6 Så gjorde han ti vaskekar og satte fem på høyre side og fem på venstre side; i dem skylte de det som hørte til brennofferet, men havet hadde prestene til å vaske seg i.
7 Videre gjorde han ti gull-lysestaker etter den foreskrevne form og satte dem i det Hellige, fem på høyre og fem på venstre side.
8 Og han gjorde ti bord og satte dem i det Hellige, fem på høyre og fem på venstre side, og han gjorde hundre skåler av gull.
9 Så bygget han prestenes forgård og den store gård og dører til gården, og dørene klædde han med kobber.
10 Havet satte han på høyre side av huset, mot sydøst.
11 Huram gjorde askebøttene og ildskuffene og skålene til å sprenge blod med. Så var Huram ferdig med det arbeid han gjorde for kong Salomo i Guds hus; det var:
12 to søyler og de to skåler og søylehoder på toppen av søylene og de to nettverk til å dekke de to skåler på søylehodene på toppen av søylene,
13 og de fire hundre granatepler til de to nettverk - to rader granatepler til hvert nettverk - til å dekke de to skåler på søylehodene ovenpå søylene;
14 og han gjorde fotstykkene og karene på fotstykkene,
15 havet og de tolv okser under det;
16 Og askebøttene og ildskuffene og gaflene og alt det som hørte til, gjorde Huram, mesteren som kong Salomo hadde i sin tjeneste, for ham til Herrens hus; det var av blankt kobber.
17 Det var på Jordan-sletten kongen lot dem støpe, i lerjorden mellom Sukkot og Seredata.
18 Salomo gjorde alle disse saker i stor mengde; for kobberets vekt ble ikke undersøkt.
19 Salomo gjorde også alle de ting som skulle være i Guds hus: gullalteret og bordene som skuebrødene skulle ligge på,
20 og lysestakene med sine lamper, som skulle tennes på foreskrevet måte, foran koret - de var av fint gull -
21 og blomstene på dem og lampene og lysesaksene av gull - av det reneste gull -
22 og knivene og skålene til å sprenge blod med og røkelseskålene og fyrfatene, alt av fint gull; og i inngangene til huset var både de indre dører som førte til det Aller-helligste, og de dører som førte til det Hellige, gjort av gull.
