## Kapittel 35

1 Så holdt Josias påske for Herren i Jerusalem, og de slaktet påskelammet på den fjortende dag i den første måned.
2 Han satte prestene til det de skulle vareta, og styrket dem til tjenesten i Herrens hus.
3 Og han sa til levittene, som lærte hele Israel, og som var helliget til Herren: Sett den hellige ark i det hus som Israels konge Salomo, Davids sønn, har bygget! Dere har ikke mere noe å bære på skuldrene; tjen nå Herren deres Gud og hans folk Israel!
4 Gjør dere rede etter deres familier, i deres skifter, slik som det er foreskrevet av Israels konge David og av hans sønn Salomo,
5 og still dere opp i helligdommen etter deres brødres, det menige folks familie-avdelinger, slik at det på hver av dem kommer en avdeling av en levitt-familie!
6 Slakt så påskelammet og hellige dere og lag det til for deres brødre, så dere gjør etter Herrens ord ved Moses!
7 Josias gav det menige folk tretti tusen stykker småfe, lam og kje, alt sammen til påskeoffer for alle som var der, og likeledes tre tusen stykker storfe; dette gav kongen av sin egen eiendom.
8 Og hans høvdinger gav frivillige gaver til folket, til prestene og levittene; Hilkias og Sakarja og Jehiel, forstanderne for Guds hus, gav prestene to tusen og seks hundre stykker småfe til påskeoffer og tre hundre stykker storfe.
9 Og Konanja og hans brødre Semaja og Netanel, og Hasabja og Je'iel og Josabad, de øverste blandt levittene, gav levittene fem tusen stykker småfe til påskeoffer og fem hundre stykker storfe.
10 Slik kom tjenesten i sin rette skikk, og prestene sto på sin plass og likeså levittene etter sine skifter, slik som kongen hadde befalt.
11 De* slaktet påskelammene, og prestene sprengte blodet, som de rakte dem, og levittene flådde dem. / {* levittene; 2KR 30, 16.}
12 Så skilte de fra brennofferet* og gav det til det menige folk etter deres familie-avdelinger, så de kunne ofre det til Herren, som foreskrevet er i Mose bok. På samme måte gjorde de også med storfeet. / {* de stykker som skulle ofres som brennoffer.}
13 Påskelammet stekte de over ilden, som foreskrevet var, og offerkjøttet* kokte de i gryter, kjeler og panner og skyndte seg å bære det ut til hele det menige folk. / {* 2KR 35, 7-9.}
14 Så laget de det til for seg selv og for prestene; for prestene, Arons sønner, holdt helt til om natten på med å ofre fettstykkene av brennofferet; derfor laget levittene det til for seg selv og for prestene, Arons sønner.
15 Sangerne, Asafs sønner, sto på sin plass, slik som David og Asaf og Heman og kongens seer Jedutun hadde foreskrevet, og dørvokterne ved hver sin port; de hadde ikke nødig å gå fra sin tjeneste, for deres brødre, de andre levitter, laget til for dem.
16 Slik kom hele Herrens tjeneste den dag i sin rette skikk, og de holdt påske og ofret brennoffere på Herrens alter, slik som kong Josias hadde befalt.
17 De av Israels barn som var til stede, holdt dengang påske og de usyrede brøds høytid i syv dager.
18 En påske som denne var ikke blitt holdt i Israel siden profeten Samuels dager, heller ikke hadde noen av Israels konger holdt en påske som den Josias og prestene og levittene og hele Juda og de av Israel som var til stede, og Jerusalems innbyggere nå holdt.
19 Det var først i det attende år av Josias' regjering at en slik påske ble holdt.
20 En tid etter at alt dette hadde gått for seg, og da Josias hadde fått huset i stand, dro kongen i Egypt Neko opp for å stride ved Karkemis ved Frat; og Josias dro ut mot ham.
21 Da sendte Neko bud til ham og lot si: Hva har jeg med deg å gjøre, Judas konge? Det er ikke mot deg jeg kommer idag, men mot det kongehus som jeg stadig ligger i krig med*, og Gud har sagt at jeg skulle være snar. La være å stride mot Gud! Han er med meg. Ta deg i vare så han ikke ødelegger deg! / {* d.e. mot Assyrias konge, 2KG 23, 29.}
22 Men Josias vendte ikke om fra ham; han forklædde seg og ville stride med ham og hørte ikke på Nekos ord, som kom fra Guds munn, men dro ut for å stride med ham i Megiddo-dalen.
23 Men bueskytterne rammet kong Josias; da sa kongen til sine tjenere: Før meg bort! Jeg er hårdt såret.
24 Hans tjenere bar ham da bort fra vognen og kjørte ham på en annen av hans vogner til Jerusalem; der døde han og ble begravet i sine fedres graver; og hele Juda og Jerusalem sørget over Josias.
25 Og Jeremias kvad en klagesang over Josias, og alle sangerne og sangerinnene talte i sine klagesanger om Josias, og det har de gjort like til denne dag; det ble til en fast skikk i Israel å synge disse sanger, og de finnes opskrevet blandt klagesangene.
26 Hva som ellers er å fortelle om Josias og om de fromme gjerninger han gjorde i lydighet mot det som skrevet er i Herrens lov,
27 hva som er å fortelle om ham, både i hans første og i hans senere dager, det er opskrevet i boken om Israels og Judas konger.
