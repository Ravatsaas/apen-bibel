## Kapittel 11

1 Da Rehabeam kom til Jerusalem, samlet han Judas hus og Benjamin, hundre og åtti tusen utvalgte krigsmenn, for at de skulle stride mot Israel og vinne riket tilbake for Rehabeam.
2 Da kom Herrens ord til Semaja, den Guds mann, og det lød slik:
3 Si til Rehabeam, Salomos' sønn Judas konge, og til hele Israel i Juda og Benjamin:
4 Så sier Herren: Dere skal ikke dra opp og stride mot deres brødre. Vend hjem igjen hver til sitt hus! For det som har hendt, er kommet fra meg. Da lød de Herrens ord; de vendte om og dro ikke mot Jeroboam.
5 Rehabeam ble boende i Jerusalem, og han bygget flere byer i Juda om til festninger.
6 Slik bygget han Betlehem og Etam og Tekoa
7 og Bet-Sur og Soko og Adullam
8 og Gat og Maresa og Sif
9 og Adora'im og Lakis og Aseka
10 og Sor'a og Ajalon og Hebron, som alle lå i Juda og i Benjamin, om til faste byer.
11 Og han gjorde festningene sterke og innsatte høvedsmenn i dem og forsynte dem med forråd av levnetsmidler og olje og vin
12 og hver enkelt av dem med skjold og spyd og gjorde dem slik meget sterke. Det var Juda og Benjamin han rådet over.
13 Og prestene og levittene i hele Israel gikk over til ham fra alle de bygder de bodde i;
14 for levittene forlot sine jorder og sin eiendom og dro til Juda og Jerusalem, fordi Jeroboam og hans sønner* drev dem bort fra deres tjeneste som prester for Herren, / {* d.e. etterfølgere.}
15 og han satte andre folk til prester for offerhaugene og for bukkene* og for de kalver han hadde gjort. / {* 3MO 17, 7.}
16 Og med dem* fulgte fra alle Israels stammer de som vendte sitt hjerte til å søke Herren, Israels Gud; de kom til Jerusalem for å ofre til Herren, sine fedres Gud. / {* prestene og levittene, 2KR 11, 13. 14.}
17 De styrket Judas rike og trygget kongedømmet for Rehabeam, Salomos sønn, i tre år; for i tre år vandret de på Davids og Salomos vei.
18 Rehabeam tok seg en hustru foruten Mahalat, datter av Jerimot, Davids sønn; det var Abiha'il, datter av Eliab, Isais sønn;
19 Og han fikk med henne sønnene Je'us Og Semarja og Saham.
20 Etter henne tok han Ma'aka, Absaloms datter, til hustru; med henne fikk han Abia og Attai og Sisa og Selomit.
21 Rehabeam elsket Ma'aka, Absaloms datter, mere enn alle sine andre hustruer og medhustruer; for han hadde tatt seg atten hustruer og seksti medhustruer; og han fikk åtte og tyve sønner og seksti døtre.
22 Rehabeam satte Abia, Ma'akas sønn, til overhode og fyrste blandt hans brødre; for han hadde i sinne å gjøre ham til konge.
23 Og han lot klokelig alle sine sønner bo rundt om i hele Judas og Benjamins land, i alle de faste byer, og gav dem rikelig underhold og sørget for at de fikk seg en mengde hustruer.
