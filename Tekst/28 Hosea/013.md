## Kapittel 13

1 Når Efra'im talte, ble alle redde; han raget høyt opp i Israel; da førte han skyld over seg ved å dyrke Ba'al og døde.
2 Og nå blir de ved å synde og gjøre seg støpte billeder av sitt sølv, avguder etter sin egen forstand, alle sammen håndverkeres arbeid; sådanne er det de taler til - mennesker som ofrer, kysser kalver!
3 Derfor skal de bli som en morgensky, lik duggen som tidlig svinner bort, lik agner som vinden fører bort fra treskeplassen, og som røyk fra et røkfang.
4 Men jeg er Herren din Gud fra Egypt, og noen annen Gud enn meg kjenner du ikke, og noen annen frelser finnes det ikke.
5 Det var jeg som sørget for deg i ørkenen, i det brennhete land.
6 Fordi deres beite var godt, ble de mette; og da de ble mette, opphøyet de seg i sitt hjerte, og så glemte de meg.
7 Da ble jeg mot dem som en løve; som en leopard lurer jeg ved veien;
8 jeg vil møte dem som en bjørn som ungene er tatt fra, og sønderrive deres hjertes dekke*; jeg vil fortære dem som en løvinne; markens ville dyr skal sønderslite dem. / {* d.e. deres bryst.}

9 Det er blitt til din ødeleggelse, Israel, at du har satt deg opp imot meg, jeg som er din hjelp.
10 Hvor er da din konge, at han skulle kunne frelse deg i alle dine byer, og dine dommere, om hvem du sa: Gi meg en konge og fyrster?
11 Jeg gir deg en konge i min vrede, og jeg tar ham bort igjen i min harme.
12 Efra'ims misgjerning er samlet i en pung, hans synd er gjemt.
13 Veer som hos en fødende kvinne skal komme over ham. Han er en uforstandig sønn; når tiden er der, kommer han ikke fram i fødselsåpningen.
14 Av dødsrikets vold vil jeg fri dem ut, fra døden vil jeg forløse dem. Død! Hvor er din pest? Dødsrike! Hvor er din sott? Anger er skjult for mine øyne*. / {* jeg angrer ikke hva jeg har lovt; 4MO 23, 19.}

15 For han brer frukt*, der han står blant sine brødre; men det kommer en østenvind, et Herrens vær, som drar opp fra ørkenen, og hans brønn blir tom, og hans kilde tørkes ut; den** røver den hele skatt av kostelige ting. / {* 1MO 48, 19; 49, 22.} {** østenvinden, d.e. assyrerne; HSE 4, 19.}

