## Kapittel 5

1 Hør dette, dere prester, og gi akt, du Israels hus, og du kongehus, vend øret til! For dere gjelder dommen; for en snare har dere vært på Mispa og et utspent nett på Tabor.
2 De er falt dypt i en mangfoldighet av forvillelser; men jeg skal tukte dem alle.
3 Jeg kjenner Efra'im, og Israel er ikke skjult for meg; for nå har du drevet utukt, Efra'im! Israel er blitt urent.
4 Deres gjerninger tillater dem ikke å vende om til sin Gud; for de har en utuktens ånd i sitt indre, og Herren kjenner de ikke.
5 Og Israels stolthet skal vidne mot det like i dets åsyn, og Israel og Efra'im skal omkomme for sin misgjernings skyld; også Juda skal omkomme med dem.
6 Med sine sauer og okser skal de gå for å søke Herren, men ikke finne ham; han har dradd seg bort fra dem.
7 Mot Herren har de båret seg troløst at, for de har født uekte barn; nå skal nymånen* fortære både dem og alt det de eier. / {* som de feiret på hedensk vis.}

8 Støt i basun i Gibea, i trompet i Rama! Blås alarm i Bet-Aven*! Fienden er etter deg, Benjamin! / {* HSE 4, 15.}

9 Efra'im skal bli til en ørken på straffens dag; blant Israels stammer har jeg kunngjort hva sikkert vil skje.
10 Judas fyrster er blitt lik dem som flytter markeskjell; over dem vil jeg utøse min harme som vann.
11 Efra'im blir undertrykt, knust ved dom; for han fant for godt å følge menneskers bud.
12 Og jeg er som møll for Efra'im og som råttenhet for Judas hus.
13 Da Efra'im så sin sykdom og Juda sitt sår, da gikk Efra'im til Assur og sendte bud til kong Jareb*; men han skal ikke kunne helbrede dere, og deres sår skal ikke bli lægt. / {* den stridbare, Assyrias konge; HSE 10, 6.}

14 For jeg er som en løve mot Efra'im og som en ungløve mot Judas hus; selv sønderriver jeg og går min vei; jeg bærer byttet bort, og det er ingen som frelser.
15 Jeg vil gå min vei, jeg vil vende tilbake til mitt sted, inntil de erkjenner seg skyldige og søker mitt åsyn; i sin trengsel skal de lete etter meg.

