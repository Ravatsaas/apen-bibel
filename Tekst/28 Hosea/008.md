## Kapittel 8

1 Sett basunen for din munn*! - Som en ørn kommer fienden over Herrens hus, fordi de har brutt pakten med meg og forsyndet seg mot min lov. / {* JES 58, 1.}

2 De skal rope til meg: Min Gud! Vi israelitter kjenner deg.
3 Israel har støtt det gode fra seg - fienden skal forfølge ham.
4 De har valgt seg konger, som ikke kom fra meg, de har satt inn fyrster, uten at jeg visste om det. Av sitt sølv og gull har de gjort seg avgudsbilleder, så de skulle bli utryddet.
5 Motbydelig er din kalv, Samaria! Min vrede er tent opp mot dem. Hvor lenge skal renhet synes dem utålelig?
6 For et verk av Israel er den, en kunstner har gjort den, og den er ikke noen gud; ja, til splinter skal den bli Samarias kalv.
7 For vind sår de, og storm skal de høste; deres korn får ikke aks, deres grøde gir ikke føde; om den gir noe, skal fremmede opsluke det.
8 Israel er opslukt; nå er de blandt folkene lik en ting som ingen bryr seg om;
9 for de dro opp til Assur lik et villesel, som går sine egne veier; Efra'im tinger om elskov;
10 men om de enn tinger blandt folkene, vil jeg nå samle dem dit, og de skal begynne å bli færre under storkongens byrder.
11 Fordi Efra'im har gjort seg så mange alter til å synde med, er de blitt ham alter til synd.
12 Om jeg enn skriver ham mine lover i tusentall, så blir de allikevel aktet for noe fremmed.
13 Som offergaver til meg ofrer de kjøtt som de selv spiser; Herren har ikke behag i dem. Nå vil han komme deres misgjerning i hu og hjemsøke dem for deres synder - de skal vende tilbake til Egypt.
14 Israel glemte sin skaper og bygget seg palasser, og Juda bygget mange faste byer; men jeg vil sende ild mot hans byer, og den skal fortære hans palasser.

