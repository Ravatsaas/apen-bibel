## Kapittel 14

1 Samaria skal bøte fordi det har vært gjenstridig mot sin Gud; for sverdet skal de falle, deres små barn skal knuses, og deres fruktsommelige kvinner opskjæres.
2 Vend om, Israel, til Herren din Gud! For du er falt ved din misgjerning.
3 Kom med [ydmyke] ord og vend om til Herren! Si til ham: Tilgi all misgjerning og ta imot det gode vi kan gi - la oss betale med okser, med våre lepper*! / {* d.e. med vår takk og pris som offer; SLM 51, 19; 119, 108.}

4 Assur skal ikke hjelpe oss, på hester vil vi ikke ride, og vi vil ikke mere si til våre henders verk: Vår Gud! For det er hos deg den farløse finner miskunnhet.
5 Jeg vil lege deres frafall, jeg vil elske dem av hjertet; for min vrede har vendt seg fra dem.
6 Jeg vil være som dugg for Israel; han skal blomstre som en lilje, og han skal slå røtter som skogen på Libanon.
7 Hans skudd skal brede seg vidt utover, og hans løv skal skinne som oljetreet, og dufte skal han som Libanon.
8 De som sitter i hans skygge, skal igjen avle korn og blomstre som vintreet; minnet om ham skal være som Libanons vin.
9 Efra'im! Hva har jeg mere med avguder å gjøre? Jeg vil bønnhøre ham og se til ham; jeg er som en grønn cypress, det skal vise seg at din frukt kommer fra meg.
10 Hvem er vis, så han skjønner dette, forstandig, så han merker seg det? For Herrens veier er rette, og de rettferdige ferdes på dem, men overtrederne snubler der.

