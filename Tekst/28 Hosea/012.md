## Kapittel 12

1 Efra'im har omringet meg med løgn, og Israels hus med svik; og Juda er enda gjenstridig mot Gud, mot den trofaste Hellige.
2 Efra'im higer etter vind, han jager etter østenvær; hele dagen dynger han opp løgn og ødeleggelse; de inngår pakt med Assur, de fører olje til Egypt.
3 Herren har trette med Juda, og han skal hjemsøke Jakob for hans ferds skyld, betale ham etter hans gjerninger.
4 I mors liv holdt han sin bror i hælen, og i sin manndomskraft kjempet han med Gud.
5 Han kjempet med engelen og vant; han gråt og bad ham om nåde; i Betel møtte han ham, og der talte han med oss.
6 Og Herren, hærskarenes Gud - Herren er det navn han skal kalles med.
7 Og du - til din Gud skal du vende om; hold fast ved miskunnhet og rett, og bi stadig på din Gud!
8 I Kana'ans* hånd er det falsk vekt; å gjøre urett er hans lyst. / {* Israel lignes med det kana'anittiske handelsfolk.}

9 Og Efra'im sier: Ja, jeg er blitt rik, har vunnet meg gods; men i alt mitt strev skal ingen kunne finne noen urett - noen synd.
10 Men jeg er Herren din Gud fra Egypt; jeg vil enda la deg bo i telt slik som i høytidsdagene.
11 Jeg har talt til profetene, og jeg har latt dem se syner i mengde, og gjennom profetene har jeg talt i lignelser.
12 Er Gilead fullt av misgjerninger, så skal de også bli rent til intet; har de ofret okser i Gilgal, så skal og deres altere bli som steinrøyser langsmed markens furer.
13 Jakob flyktet til Arams land*, Israel tjente for å vinne en hustru - for å vinne en hustru voktet han sauer. / {* d.e. Mesopotamia.}

14 Men ved en profet førte Herren Israel opp fra Egypt, og ved en profet voktet han det.
15 Efra'im har vakt bitter harme; derfor skal hans Herre la hans blodskyld komme over ham, og hans hån skal han gjengjelde ham.
