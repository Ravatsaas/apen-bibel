## Kapittel 11

1 Da Israel var ung, hadde jeg ham kjær, og fra Egypt kalte jeg min sønn.
2 Jo mere de* kalte på dem, dess mere gikk de bort fra dem; de ofrer til Ba'alene og brenner røkelse for de utskårne billeder. / {* profetene.}

3 Og det var da jeg som lærte Efra'im å gå og tok dem på mine armer; men de skjønte ikke at jeg legte dem.
4 Med menneskebånd dro jeg dem, med kjærlighets rep, og jeg var for dem som de som løfter opp åket over kjevene, og jeg gav ham føde.
5 Han skal ikke vende tilbake til Egypt, men Assur skal være hans konge; for de ville ikke vende om.
6 Sverdet skal fare om i hans byer og tilintetgjøre hans bommer og spise om seg - for deres onde råds skyld;
7 for mitt folk henger fast ved sitt frafall fra meg, og kaller noen dem til det høye, er det ingen av dem som løfter sitt øye opad.
8 Hvordan skal jeg kunne gi deg opp, Efra'im, gi deg til pris, Israel? Hvordan skal jeg kunne gi deg opp som Adma, gjøre med deg som med Sebo'im? Mitt hjerte vender seg i meg, all min medynk våkner.
9 Jeg vil ikke fullbyrde min brennende vrede, jeg vil ikke igjen ødelegge Efra'im; for jeg er Gud og ikke et menneske, den Hellige i din midte; jeg kommer ikke med glødende harme.
10 De skal følge Herren; han skal brøle som en løve; ja, han skal brøle, og bevende skal hans barn komme fra havet;
11 bevende skal de komme som en fugl fra Egypt, som en due fra Assurs land, og jeg vil la dem bo i sine hus, sier Herren.

