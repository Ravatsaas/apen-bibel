## Kapittel 10

1 I perserkongen Kyros' tredje år kom det i en åpenbaring et ord til Daniel, som hadde fått navnet Beltsasar; dette ord er sant og varsler stor trengsel. Og han merket seg ordet og gav akt på synet.
2 På den tid hadde jeg, Daniel, sørget i tre uker;
3 noen kostelig mat åt jeg ikke, og kjøtt og vin kom ikke i min munn, og heller ikke salvet jeg meg, før de tre uker var til ende.
4 På den fire og tyvende dag i den første måned, mens jeg sto ved bredden av den store elv, det er Hiddekel*, / {* d.e. Tigris; 1MO 2, 14.}
5 så jeg opp, og da fikk jeg se en mann som sto der; han var klædd i linklær, og hans lender var omgjorde med et belte av gull fra Ufas;
6 hans legeme var som krysolitt, hans ansikt skinte som lynet, hans øyne var som flammer, hans armer og ben var som blankt kobber å se til, og lyden av hans ord var som et veldig drønn.
7 Jeg, Daniel, var den eneste som så synet; de menn som var med meg, så ikke synet, men en stor redsel falt på dem, og de flyktet og skjulte seg.
8 Så ble jeg alene tilbake. Og da jeg så dette store syn, ble jeg rent maktesløs, og mitt ansikt mistet sin friske farve, så jeg så rent ille ut, og jeg hadde ingen kraft mere.
9 Og jeg hørte lyden av hans ord; og da jeg hørte lyden av hans ord, sank jeg sanseløs fremover med ansiktet mot jorden.
10 Da merket jeg en hånd som rørte ved meg, den hjalp meg opp, så jeg skjelvende hvilte på mine knær og hender.
11 Og han sa til meg: Daniel, du høyt elskede mann! Gi akt på de ord jeg vil tale til deg, og reis deg opp igjen! For nå er jeg sendt til deg. Og da han talte slik til meg, sto jeg skjelvende opp.
12 Og han sa til meg: Frykt ikke, Daniel! For fra den første dag du vendte din hu til å vinne forstand og til å ydmyke deg for din Guds åsyn, er dine ord blitt hørt, og for dine ords skyld er jeg kommet.
13 Perserrikets fyrste* sto meg imot i en og tyve dager; men da kom Mikael, en av de fornemste fyrster**, og hjalp meg, så jeg fikk overhånd der hos kongene av Persia. / {* d.e. onde engel. DNL 10, 19.} / {** DNL 12, 1. JUD 1, 9. ÅPE 12, 7.}
14 Og nå er jeg kommet for å oplyse deg om hva som skal vederfares ditt folk i de siste dager*; for dette er enda et syn som sikter til de dager. / {* 1MO 49, 1.}
15 Og da han talte slik til meg, vendte jeg mitt ansikt mot jorden og var målløs.
16 Og se, en som lignet et menneske, rørte ved mine lepper, og jeg åpnet min munn og talte og sa til ham som sto foran meg: Herre! Ved det syn jeg har hatt, er svære smerter kommet over meg, så jeg ikke lenger har noen kraft;
17 hvordan skulle da min herres tjener, en slik som jeg, kunne tale med en slik som min herre er? Hos meg finnes fra nå av ingen kraft, og det er ikke ånde tilbake i meg.
18 Og igjen rørte en som så ut som et menneske, ved meg og styrket meg, og han sa: Frykt ikke, du høyt elskede mann! Fred være med deg! Vær du bare frimodig! Og som han talte med meg, ble jeg styrket og sa: Tal, herre! For du har styrket meg.
19 Da sa han: Vet du nå hvorfor jeg er kommet til deg? Nå må jeg vende tilbake for å stride mot Persias fyrste*; og når jeg drar ut, da kommer Grekenlands fyrste. / {* DNL 10, 13.}
20 Men først vil jeg kunngjøre deg hva som er optegnet i sannhets bok. Og det er ikke en eneste som hjelper meg mot dem, uten Mikael, deres fyrste;
