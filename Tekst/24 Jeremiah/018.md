## Kapittel 18

1 Dette er det ord som kom til Jeremias fra Herren:
2 Stå opp og gå ned til pottemakerens hus, og der vil jeg la deg høre mine ord.
3 Og jeg gikk ned til pottemakerens hus, og se, han gjorde sitt arbeid på skiven;
4 og når det kar han gjorde, ble mislykket, som det kan gå med leret i pottemakerens hånd, så gjorde han det om igjen til et annet kar, slik som han ville ha det.
5 Og Herrens ord kom til meg, og det lød så:
6 Skulle jeg ikke kunne gjøre med dere, Israels hus, som denne pottemaker? sier Herren; se, som leret er i pottemakerens hånd, slik er dere i min hånd, Israels hus!
7 En gang taler jeg om et folk og et rike, at jeg vil rykke opp og rive ned og ødelegge;
8 men dersom det folk som jeg har talt om, vender om fra sin ondskap, da angrer jeg det onde som jeg hadde tenkt å gjøre mot det.
9 Og en annen gang taler jeg om et folk og om et rike, at jeg vil bygge og plante;
10 men gjør det da det som er ondt i mine øyne, så det ikke hører på min røst, da angrer jeg det gode som jeg hadde tenkt å ville gjøre mot det.
11 Og si nå til Judas menn og til Jerusalems innbyggere: Så sier Herren: Se, jeg emner på en ulykke for dere og uttenker et ondt råd mot dere; vend om, hver fra sin onde vei, og bedre deres veier og deres gjerninger!
12 Men de sier: Du taler forgjeves! Våre egne tanker vil vi følge, og enhver av oss vil følge sitt onde, hårde hjerte.
13 Derfor sier Herren så: Spør blant hedningefolkene: Hvem har hørt slikt? Grufulle ting har jomfruen Israel gjort.
14 Mon Libanons sne går bort på det høye fjell? Eller uttørkes de fremmede, kjølige, rinnende vann?
15 Men mitt folk har glemt meg, det brenner røkelse for de falske guder; og de førte dem til fall på deres veier, de gamle veier, så de gikk på stier, på uryddede veier,
16 og slik gjorde de sitt land til en forferdelse, til en evig spott; hver den som går forbi, skal forferdes og ryste på hodet.
17 Som østenvinden vil jeg adsprede dem for fiendens åsyn; med nakken og ikke med ansiktet vil jeg se på dem på deres ulykkes dag.
18 Da sa de: Kom og la oss uttenke onde råd mot Jeremias! For presten har jo loven, den vise har råd, og profeten har ord fra Gud. Kom, la oss slå ham med tungen og ikke akte på noe av hans ord!
19 Akt på meg, Herre, og hør hvordan de strider mot meg!
20 Skal en gjengjelde godt med ondt? For de har gravd en grav for mitt liv. Kom i hu at jeg sto for ditt åsyn og talte godt for dem for å vende din vrede bort fra dem!
21 Gi derfor deres barn til hungeren, og overgi dem selv i sverdets vold, og la deres hustruer bli barnløse og enker, og deres menn bli drept av pesten, deres ungdom bli slått ihjel av sverdet i krigen!
22 La skrik bli hørt fra deres hus, når du lar en fiendeskare komme brått over dem! For de har gravd en grav for å fange meg og lagt skjulte snarer for mine føtter.
23 Men du, Herre, kjenner alle deres onde råd mot mitt liv; forlat dem ikke deres misgjerning og utslett ikke deres synd for ditt åsyn, men styrt dem ned for ditt åsyn! Straff dem på din vredes tid!
