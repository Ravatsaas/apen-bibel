## Kapittel 24

1 Herren lot meg se dette syn: Der var to kurver med fikener som var opstilt foran Herrens helligdom - det var etter at Babels konge Nebukadnesar hadde bortført Judas konge Jekonja, Jojakims sønn, og Judas høvdinger og tømmermennene og smedene fra Jerusalem og ført dem til Babel.
2 I den ene kurv var det meget gode fikener, som de tidlige fikener, men i den andre kurv meget dårlige fikener, som ikke kunne spises, fordi de var så dårlige.
3 Og Herren sa til meg: Hva ser du, Jeremias? Jeg svarte: fikener; de gode fikener er meget gode, og de dårlige er meget dårlige, så de ikke kan spises, fordi de er så dårlige.
4 Da kom Herrens ord til meg, og det lød så:
5 Så sier Herren, Israels Gud: Som en gjør med disse gode fikener, slik vil jeg se med velbehag på de bortførte av Juda, dem som jeg har sendt bort fra dette sted til kaldeernes land.
6 Jeg vil rette mine øyne på dem med velbehag og føre dem tilbake til dette land, og jeg vil bygge dem opp og ikke bryte dem ned, jeg vil plante dem og ikke rykke dem opp.
7 Og jeg vil gi dem hjerte til å kjenne at jeg er Herren, og de skal være mitt folk, og jeg vil være deres Gud; for de skal vende om til meg av hele sitt hjerte.
8 Og som en gjør med dårlige fikener, som ikke kan spises, fordi de er så dårlige - ja, så sier Herren, slik vil jeg gjøre med Judas konge Sedekias og hans høvdinger og dem som er blitt igjen i Jerusalem, dem som er blitt tilbake i dette land, og dem som bor i Egypt.
9 Jeg vil la dem bli mishandlet av alle jordens riker og lide ondt, og jeg vil gjøre dem til hån og til et ordspråk, til spott og til forbannelse på alle de steder jeg driver dem bort til.
10 Og jeg vil sende sverd, hungersnød og pest iblant dem til de blir helt utryddet av det land jeg gav dem og deres fedre.
