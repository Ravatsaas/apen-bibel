## Kapittel 12

1 Herre, når jeg fører trette med deg, har du alltid rett. Allikevel må jeg gå i rette med deg: Hvorfor går det de ugudelige vel, hvorfor har de ingen sorger alle de troløse?
2 Du har plantet dem, og de har slått rot; de vokser opp og bærer frukt; nær er du i deres munn, men langt borte fra deres nyrer.
3 Men du, Herre, du kjenner meg, du ser meg og prøver mitt hjertelag mot deg; ta dem bort som får til å slaktes og innvi dem til en drapsdag!
4 Hvor lenge skal landet visne og all markens urter tørke bort? For dets innbyggeres ondskap er dyr og fugler revet bort; for de sier: Han* ser ikke hvordan det vil gå oss til sist. / {* profeten.}
5 Når du løper med fotgjengere, og de gjør deg trett, hvordan vil du løpe om kapp med hester? I et fredelig land er du trygg, men hva vil du gjøre i Jordans prakt*? / {* d.e. den prektige skog på Jordans bredder, hvor løver hadde tilhold; JER 49, 19; 50, 44. SKR 11, 3.}
6 For selv dine brødre og din fars hus, selv de er troløse mot deg, selv de skriker etter deg av full hals; tro dem ikke når de taler fagre ord til deg!
7 Jeg har forlatt mitt hus, forkastet min arv; jeg har gitt min sjels elskede i hennes fienders hånd.
8 Min arv er blitt mot meg som en løve i skogen, den har oppløftet sin røst mot meg; derfor hater jeg den.
9 Er min arv en spraglet rovfugl? Det er jo rovfugler rundt omkring den! Gå avsted og samle alle markens dyr, la dem komme hit og spise!
10 Hyrder* i mengde ødelegger min vingård, trår ned min arvelodd; de gjør min herlige arvelodd til en øde ørken. / {* JER 6, 3.}
11 De gjør den til en ødemark; sørgende og øde ligger den omkring meg; ødelagt er hele landet; for det er ikke noen som legger det* på hjerte. / {* Herrens ord.}
12 Ødeleggere kommer over alle bare hauger i ørkenen, for Herren har et sverd som fortærer fra den ene ende av landet til den andre; det er ikke redning for noe kjød.
13 De sår hvete, men høster torner; de tretter seg ut, men har intet gagn av det. Så ha da skam av deres grøde for Herrens brennende vredes skyld!
14 Så sier Herren om alle sine onde naboer, som forgriper seg på den arv han har gitt sitt folk Israel til eie: Se, jeg rykker dem opp av deres land, og Judas hus vil jeg rykke opp av deres midte.
15 Men når jeg har rykket dem opp, da vil jeg igjen forbarme meg over dem og la dem vende tilbake, hver til sin arv og hver til sitt land.
16 Og såfremt de lærer mitt folks veier, lærer å sverge ved mitt navn: Så sant Herren lever - slik som de har lært mitt folk å sverge ved Ba'al, da skal de bli oppbygd midt iblant mitt folk.
17 Men vil de ikke høre, da vil jeg rykke det folk opp og tilintetgjøre det, sier Herren.
