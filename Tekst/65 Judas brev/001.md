## Kapittel 1

1 Judas, Jesu Kristi tjener og Jakobs bror - til de kalte, som er elsket i Gud Far og bevart for Jesus Kristus:
2 Miskunn og fred og kjærlighet bli dere mangfoldig til del!
3 Dere elskede! mens jeg gjorde meg all flid for å skrive til dere om vår felles frelse, så jeg meg nødt til å skrive til dere med formaning om å stride for den tro som én gang er overgitt til de hellige.
4 For noen mennesker har sneket seg inn, som denne dom allerede for lenge siden er opskrevet for: ugudelige, som forvender vår Guds nåde til skamløshet og nekter vår eneste hersker og herre, Jesus Kristus.
5 Men da dere nå engang vet alt, vil jeg minne dere om at Herren, etter at han hadde frelst folket ut av Egypt, siden ødela dem som ikke trodde,
6 og om at de engler som ikke tok vare på sin høye stand, men forlot sin egen bolig, dem holder han i varetekt i evige lenker under mørket til dommen på den store dag;
7 slik som Sodoma og Gomorra og byene deromkring, som på samme måte som disse drev hor og gikk etter fremmed kjød, ligger for våre øyne som et eksempel, idet de lider en evig ilds straff.
8 Og dog gjør også disse like ens: idet de går i drømme, gjør de kjødet urent, ringeakter herredømme, spotter høye makter.
9 Overengelen Mikael vågde dog ikke å uttale en spottende dom dengang han trettet med djevelen om Mose legeme, men sa: Herren refse deg!
10 Disse derimot spotter det de ikke kjenner; men det de av naturen skjønner, slik som de ufornuftige dyr, med det ødelegger de seg.
11 Ve dem! for de har gått Kains vei og for vinnings skyld kastet seg inn i Bileams forvillelse og er gått under ved Korahs gjenstridighet.
12 Disse er skamflekkene ved deres kjærlighets-måltider, uten blygsel holder de gilde med dere og forer seg selv; vannløse skyer som drives avsted av vinden; trær, nakne som om høsten, ufruktbare, to ganger død, oprykket med rot;
13 ville havsbårer som utskummer sin egen skam; villfarende stjerner, for hvem mørkets natt er rede til evig tid.
14 Disse var det også Enok, den syvende fra Adam, spådde om da han sa: Se, Herren kommer med sine mange tusen hellige
15 for å holde dom over alle og refse alle de ugudelige for alle de ugudelige gjerninger som de gjorde, og for alle de hårde ord som de talte mot ham, de ugudelige syndere.
16 Disse er folk som knurrer og klager over sin skjebne, enda de farer fram etter sine lyster, og deres munn taler skrytende ord, enda de smigrer for folk for vinnings skyld.
17 Men dere, elskede, kom i hu de ord som forut er talt av vår Herre Jesu Kristi apostler,
18 hvordan de sa til dere at det i den siste tid skal komme spottere som farer fram etter sine ugudelige lyster!
19 Disse er de som skiller seg ut, naturlige mennesker, som ikke har ånd.
20 Men dere, elskede, oppbygg dere selv på deres høyhellige tro, be i den Hellige Ånd,
21 og hold dere slik i Guds kjærlighet, mens dere venter på vår Herre Jesu Kristi miskunn til evig liv!
22 Og noen skal dere tale til rette fordi de tviler,
23 andre skal dere frelse ved å rive dem ut av ilden, andre igjen skal dere miskunne dere over med frykt, idet dere hater endog den av kjødet smittede kjortel.
24 Men ham som er mektig til å verne om dere, så dere ikke snubler, og å stille dere lyteløse fram for sin herlighet i fryd,
25 den eneste Gud, vår frelser ved Jesus Kristus, vår Herre, ham tilhører herlighet, storhet, styrke og makt før all tid og nå og i all evighet. Amen.
