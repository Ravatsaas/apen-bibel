## Kapittel 5

1 De eldste blant dere formaner jeg som medeldste og vidne om Kristi lidelser, som den som og har del i den herlighet som skal åpenbares:
2 Vokt den Guds hjord som er hos dere, og ha tilsyn med den, ikke av tvang, men frivillig, ikke for ussel vinnings skyld, men av villig hjerte,
3 heller ikke som de som vil herske over sine menigheter, men slik at dere blir mønster for hjorden;
4 og når overhyrden åpenbares, skal dere få ærens uvisnelige krans.
5 Likeså skal dere yngre underordne dere under de eldre, og dere alle skal iklæ dere ydmykhet mot hverandre; for Gud står de stolte imot, men de ydmyke gir han nåde.
6 Ydmyk dere derfor under Guds veldige hånd, for at han kan opphøye dere i sin tid,
7 og kast all deres sorg på ham! for han har omsorg for dere.
8 Vær edrue, våk! Deres motstander djevelen går omkring som en brølende løve og søker hvem han kan oppsluke;
9 stå ham imot, faste i troen, for dere vet at de samme lidelser er lagt på deres brødre i verden.
10 Men all nådes Gud, som kalte dere til sin evige herlighet i Kristus Jesus, etter en kort tids lidelse, han skal dyktiggjøre, stadfeste, styrke, grunnfeste dere;
11 ham tilhører makten i all evighet. Amen.
12 Med Silvanus, den trofaste bror - det holder jeg ham for - skriver jeg kortelig til dere for å formane og vidne at dette er Guds sanne nåde som dere står i.
13 Den medutvalgte menighet i Babylon hilser dere, likeså Markus, min sønn.
14 Hils hverandre med kjærlighets kyss! Fred være med alle dere som er i Kristus!
