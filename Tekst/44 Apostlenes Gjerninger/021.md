## Kapittel 21

1 Da vi nå hadde revet oss løs fra dem og hadde seilt avsted, kom vi rett fram til Kos, neste dag til Rodus, og derfra til Patara.
2 Der fant vi et skip som skulle fare rett over til Fønikia; vi gikk da ombord på det og seilte avsted.
3 Etter at vi hadde fått Kypern i sikte og latt den etter oss på venstre hånd, seilte vi til Syria og løp inn til Tyrus; for der skulle skipet losse sin ladning.
4 Vi opsøkte da disiplene og ble der i syv dager; de sa til Paulus ved Ånden at han ikke måtte dra til Jerusalem.
5 Da nå disse dager var til ende, dro vi derfra og fór videre, og de fulgte oss alle med kvinner og barn helt utenfor byen; vi falt da på kne på stranden og bad;
6 så befalte vi hverandre farvel, og vi gikk ombord på skipet; men de vendte tilbake til sitt.
7 Vi endte nå sjøferden og kom fra Tyrus til Ptolemais; der hilste vi på brødrene og ble en dag hos dem.
8 Neste dag dro vi derfra og kom til Cesarea; der tok vi inn hos Filip, evangelisten, som var en av de syv, og ble hos ham.
9 Han hadde fire ugifte døtre som hadde profetisk gave.
10 Mens vi nå ble der i flere dager, kom en profet ved navn Agabus ned fra Judea;
11 han kom til oss og tok Paulus' belte og bandt seg selv på hender og føtter og sa: Så sier den Hellige Ånd: Den mann som eier dette belte, ham skal jødene binde slik i Jerusalem og overgi i hedningenes hender.
12 Da vi hørte dette, bad vi ham, både vi og de der på stedet, at han ikke måtte dra opp til Jerusalem.
13 Men Paulus svarte: Hvorfor gråter dere og sønderriver mitt hjerte? Jeg er rede ikke bare til å bindes, men også til å dø i Jerusalem for den Herre Jesu navn.
14 Da han nå ikke lot seg overtale, slo vi oss til ro og sa: Skje Herrens vilje!
15 Da nå disse dager var til ende, gjorde vi oss i stand og dro opp til Jerusalem,
16 og sammen med oss reiste også noen av disiplene fra Cesarea; de førte oss til en som hette Mnason, fra Kypern, en gammel disippel, som vi skulle bo hos.
17 Da vi nå kom til Jerusalem, tok brødrene imot oss med glede.
18 Den neste dag gikk Paulus med oss til Jakob, og alle de eldste kom dit.
19 Og da han hadde hilst på dem, fortalte han det som Gud hadde gjort blandt hedningene ved hans tjeneste, det ene etter det annet.
20 Da de hørte det, priste de Gud; og så sa de til ham: Du ser, bror, hvor mangfoldige tusener det er blandt jødene som har tatt ved troen, og alle er de nidkjære for loven;
21 men nå har de hørt si om deg at ute blandt hedningene lærer du alle jøder frafall fra Moses og sier at de ikke skal omskjære sine barn eller vandre etter de gamle skikker.
22 Hva er da å gjøre? I ethvert fall vil en hel mengde komme sammen; for de vil få høre at du er kommet.
23 Gjør nå derfor som vi sier til deg! Vi har her fire menn som har et løfte på seg;
24 slå deg sammen med dem og la deg rense med dem, og ta på deg omkostningene for dem, så de kan få rake sitt hode! så vil alle skjønne at det ikke er noe i det som de har hørt si om deg, men at du også selv vandrer så at du holder loven.
25 Men om de hedninger som har tatt ved troen, har vi sendt brev og vedtatt at de ikke skal holde noe slikt, men bare vokte seg for avgudsoffer og blod og det som er kvalt, og hor.
26 Da slo Paulus seg sammen med mennene, og den neste dag lot han seg rense med dem og gikk inn i templet for å melde utløpet av renselsesdagene, da offeret skulle frembæres for enhver av dem.
27 Da nå de syv dager led til ende, fikk jødene fra Asia se ham i templet, og de satte opp hele hopen og la hånd på ham
28 og skrek: Israelittiske menn! kom til hjelp! Dette er det menneske som allesteds lærer alle imot folket og loven og dette sted, og han har endog ført grekere inn i templet og vanhelliget dette hellige sted.
29 For de hadde før sett Trofimus fra Efesus ute i byen i følge med ham, og nå tenkte de at Paulus hadde ført ham inn i templet.
30 Det ble da et oppstyr i hele byen, og folket flokket seg sammen, og de grep Paulus og slepte ham utenfor templet, og straks ble dets dører lukket.
31 Mens de nå holdt på og ville slå ham ihjel, gikk det melding opp til den øverste høvedsmann for vakten om at hele Jerusalem var i et røre.
32 Han tok da straks krigsfolk og høvedsmenn og skyndte seg ned til dem; men da de så den øverste høvedsmann og krigsfolket, holdt de opp med å slå Paulus.
33 Da kom den øverste høvedsmann bort til ham og lot ham gripe, og befalte at han skulle bindes med to lenker, og spurte hvem han var, og hva han hadde gjort.
34 Noen i hopen ropte da ett, andre et annet; og da han på grunn av larmen ikke kunne få noe sikkert å vite, befalte han at han skulle føres inn i festningen.
35 Da han nå kom til trappene, ble det slik at han måtte bæres av krigsfolket, så voldsom var hopen;
36 for hele mengden av folket fulgte etter og skrek: Drep ham!
37 Da nå Paulus skulle føres inn i festningen, sier han til den øverste høvedsmann: Får jeg lov å si et ord til deg? Han svarte: Kan du gresk?
38 Er du da ikke den egypter som for en tid siden gjorde opprør og førte de fire tusen mordere ut i ørkenen?
39 Da sa Paulus: Jeg er en jøde, fra Tarsus, borger av en ikke ukjent by i Kilikia; men jeg ber deg: Gi meg lov å tale til folket!
40 Da han gav ham lov til det, stilte Paulus seg på trappen og slo til lyd for folket med hånden; da det nå ble aldeles stille, talte han til dem på det hebraiske mål og sa:
