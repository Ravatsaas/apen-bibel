## Kapittel 8

1 Og Saulus samtykte i mordet på ham. Men på den dag ble det en stor forfølgelse mot menigheten i Jerusalem, og de ble alle adspredt over Judeas og Samarias land, undtagen apostlene.
2 Men noen gudfryktige menn begravde Stefanus og holdt en stor veklage over ham.
3 Men Saulus herjet menigheten, og gikk inn i hus etter hus og dro ut både menn og kvinner og lot dem kaste i fengsel.
4 De som nå var adspredt, dro omkring og forkynte evangeliets ord.
5 Filip kom da ned til en by i Samaria og forkynte Kristus for dem.
6 Og folket gav samdrektig akt på det som ble sagt av Filip, idet de hørte og så de tegn som han gjorde.
7 For det var mange som hadde urene ånder, og de fór ut av dem med høye skrik, og mange verkbrudne og vanføre ble helbredet.
8 Og det ble stor glede der i byen.
9 Men der var en mann ved navn Simon, som før hadde gitt seg av med trolldom i byen og satt folket i Samaria i den største forundring, for han sa seg selv å være stor;
10 ham gav de akt på, både små og store, de sa: Han er Guds kraft som kalles den store.
11 Men de gav akt på ham fordi han i lang tid hadde satt dem i forundring ved sine trolldomskunster.
12 Men da de nå trodde Filip, som forkynte dem evangeliet om Guds rike og Jesu Kristi navn, så lot de seg døpe, både menn og kvinner.
13 Og Simon tok ved troen han også, og da han var blitt døpt, holdt han seg nær til Filip, og da han så de kraftige gjerninger og tegn som ble gjort, ble han ute av seg selv av forundring.
14 Da nå apostlene i Jerusalem fikk høre at Samaria hadde tatt imot Guds ord, sendte de Peter og Johannes til dem;
15 disse kom ned og ba for dem, for at de skulle få den Hellige Ånd;
16 for Ånden var enda ikke falt på noen av dem, de var bare døpt til den Herre Jesu navn.
17 De la da sine hender på dem, og de fikk den Hellige Ånd.
18 Men da Simon så at Ånden ble gitt ved apostlenes håndspåleggelse, kom han til dem med penger og sa:
19 Gi også meg denne makt at den som jeg legger mine hender på, må få den Hellige Ånd!
20 Men Peter sa til ham: Ditt sølv være forbannet, både det og du selv, fordi du tenkte å kjøpe Guds gave for penger!
21 Du har ikke del eller lodd i dette ord; for ditt hjerte er ikke rett for Gud.
22 Omvend deg derfor fra denne din ondskapen, og be Herren om tilgivelse for denne tanken i hjertet ditt!
23 For jeg ser at du ligger i bitterhets galle og urettferdighets bånd.
24 Da svarte Simon: Be dere for meg til Herren, for at ikke noe av det dere har sagt, skal komme over meg!
25 Etter at de nå hadde vitnet og talt Herrens ord, vendte de tilbake til Jerusalem, og de forkynte evangeliet i mange av samaritanenes byer.
26 Men en Herrens engel talte til Filip og sa: Stå opp og gå mot syd, på den vei som går ned fra Jerusalem til Gasa! Denne vei er øde.
27 Han sto da opp og gikk dit; og se, der var en etioper, en hoffmann, en høy embedsmann hos Kandake, etiopernes dronning, en som var satt over hele hennes skatt; han var kommet til Jerusalem for å tilbe,
28 og han var nå på hjemveien, og satt på sin vogn og leste profeten Jesaja.
29 Og Ånden sa til Filip: Gå bort til denne vogn og hold deg nær ved den!
30 Filip løp da til, og hørte at han leste profeten Jesaja, og sa: Skjønner du det du leser?
31 Han svarte: Hvordan skulle jeg vel kunne det uten at noen veileder meg? Og han ba Filip stige opp og sette seg hos ham.
32 Men det stykke av Skriften som han leste, var dette: Som en sau ble han ført bort for å slaktes, og lik et lam som er stumt for den som klipper det, slik åpner han ikke sin munn;
33 i hans fornedrelse ble dommen over ham borttatt, og hvem kan fortelle om hans ætt? for hans liv blir tatt bort fra jorden.
34 Hoffmannen tok da til orde og sa til Filip: Jeg ber deg: om hvem sier profeten dette? om seg selv eller om noen annen?
35 Da åpnet Filip sin munn, og idet han gikk ut fra dette skriftsted, forkynte han ham evangeliet om Jesus.
36 Og som de dro fram på veien, kom de til et sted hvor det var vann, og hoffmannen sa: Se, her er vann; hva er til hinder for at jeg blir døpt?
37 Og Filip sa: Tror du av hele ditt hjerte, så kan det skje. Men han svarte og sa: Jeg tror at Jesus Kristus er Guds Sønn.
38 Og han befalte vognen holde, og de steg ned i vannet, både Filip og hoffmannen, og han døpte ham.
39 Men da de steg opp av vannet, rykte Herrens Ånd Filip bort, og hoffmannen så ham ikke lenger; for han dro sin vei med glede.
40 Men Filip ble funnet i Asdod, og han dro omkring og forkynte evangeliet i alle byene, inntil han kom til Cesarea.
