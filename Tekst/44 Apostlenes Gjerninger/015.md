## Kapittel 15

1 Og det kom noen ned fra Judea og lærte brødrene: Dersom dere ikke blir omskåret etter Mose skikk, kan dere ikke bli frelst.
2 Da det nå oppsto strid, og Paulus og Barnabas fikk et ikke lite ordskifte med dem, vedtok de at Paulus og Barnabas og noen andre av dem skulle dra opp til apostlene og de eldste i Jerusalem og legge dette spørsmål fram for dem.
3 Menigheten fulgte dem da et stykke på veien, og så dro de gjennom Fønikia og Samaria, idet de fortalte om hedningenes omvendelse, og de vakte stor glede hos alle brødrene.
4 Og da de kom fram til Jerusalem, ble de mottatt av menigheten og apostlene og de eldste, og de fortalte hvor store ting Gud hadde gjort ved dem.
5 Men det reiste seg noen av fariseernes parti som hadde tatt ved troen, og sa: De må omskjæres og befales å holde Mose lov.
6 Apostlene og de eldste kom da sammen for å overveie denne sak.
7 Da det nå ble et skarpt ordskifte, sto Peter opp og sa til dem: Brødre! Dere vet at allerede for lenge siden gjorde Gud det valg iblandt dere at ved min munn skulle hedningene få høre evangeliets ord og komme til troen.
8 Og Gud, som kjenner hjertene, gav dem vidnesbyrd, idet han gav dem slik som oss den Hellige Ånd,
9 og han gjorde ingen forskjell mellom oss og dem, idet han ved troen renset deres hjerter.
10 Hvorfor frister dere da nå Gud ved å legge et åk på disiplenes nakke som hverken våre fedre eller vi var i stand til å bære?
11 Men ved den Herre Jesu nåde tror vi at vi blir frelst, på samme måte som de.
12 Da tidde hele mengden, og de hørte på Barnabas og Paulus, som fortalte hvor store tegn og undergjerninger Gud hadde gjort blandt hedningene ved dem.
13 Og da de hadde holdt opp å tale, tok Jakob til orde og sa: Brødre! Hør på meg:
14 Simeon har fortalt hvordan Gud fra først av dro omsorg for å få et folk av hedninger for sitt navn.
15 Og dermed stemmer profetenes ord overens, slik som det er skrevet:
16 Deretter vil jeg vende tilbake og igjen bygge opp Davids falne hytte, og det nedbrutte av den vil jeg bygge opp igjen, og jeg vil igjen reise den opp,
17 for at alle andre mennesker skal søke Herren, ja alle hedningefolkene, som mitt navn er blitt nevnt over, sier Herren, som gjør dette
18 som er kjent av ham fra evighet av.
19 Derfor mener jeg at vi ikke skal gjøre det tungt for dem av hedningene som omvender seg til Gud,
20 men skrive til dem at de skal avholde seg fra avgudenes urenhet og fra hor og fra det som er kvalt, og fra blod.
21 For Moses har fra gammel tid av i hver by dem som forkynner ham, idet han hver sabbat opleses i synagogene.
22 Da vedtok apostlene og de eldste sammen med hele menigheten å velge noen menn iblandt seg og sende dem til Antiokia sammen med Paulus og Barnabas; det var Judas med tilnavnet Barsabbas og Silas, som var høyt aktede menn blandt brødrene,
23 og de skrev slik med dem: Apostlene og eldste-brødrene hilser brødrene av hedningene i Antiokia og Syria og Kilikia.
24 Ettersom vi har fått høre at noen som er kommet fra oss, har forvirret dere ved sin tale og vakt uro i deres sjeler vi har ikke gitt dem noe pålegg
25 så har vi, etter at vi var kommet til enighet i denne sak, vedtatt å velge noen menn og sende dem til dere sammen med våre elskede brødre Barnabas og Paulus,
26 menn som har våget sitt liv for vår Herre Jesu Kristi navns skyld.
27 Vi har da sendt Judas og Silas, som også skal forkynne dere det samme muntlig.
28 For den Hellige Ånd og vi har besluttet ikke å legge noen annen tyngsel på dere enn disse nødvendige ting:
29 at dere avholder dere fra avgudsoffer og blod og det som er kvalt, og hor; dersom dere vokter dere for disse ting, vil det gå dere vel. Lev vel!
30 Da nå disse var sendt avsted, kom de til Antiokia, og de samlet hele menigheten og gav dem brevet.
31 Da de hadde lest det, ble de glade over trøsten de fikk.
32 Judas og Silas, som selv var profeter, trøstet brødrene med mange ord og styrket dem,
33 og etter at de hadde vært en tid der, lot brødrene dem fare med fred til dem som hadde utsendt dem.
34 Silas fant det best å bli der.
35 Men Paulus og Barnabas ble i Antiokia, og de lærte og forkynte Herrens ord ved evangeliet sammen med mange andre.
36 Men en stund senere sa Paulus til Barnabas: La oss nå vende tilbake og se til brødrene i enhver by hvor vi forkynte Herrens ord, hvordan de har det!
37 Barnabas ville også ta med Johannes som kaltes Markus;
38 men Paulus syntes ikke at de skulle ta ham med som hadde skilt seg fra dem i Pamfylia og ikke var gått med dem til deres gjerning.
39 Det kom da til en skarp strid, så de skiltes fra hverandre, og Barnabas tok Markus med seg og seilte avsted til Kypern;
40 men Paulus valgte Silas til sin følgesvenn og dro ut, etter at brødrene hadde overgitt ham til Herrens nåde.
41 Og han dro igjennem Syria og Kilikia og styrket menighetene.
