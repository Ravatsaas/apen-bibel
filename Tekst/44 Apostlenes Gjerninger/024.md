## Kapittel 24

1 Fem dager etter kom ypperstepresten Ananias der ned med noen av de eldste og en taler, Tertullus; disse fremførte sin klage imot Paulus for landshøvdingen.
2 Han ble da kalt fram, og Tertullus begynte på klagen imot ham og sa:
3 Da vi har deg å takke for mye fred, og da ved din omsorg forbedringer i alle måter og på alle steder blir dette folk til del, så skjønner vi på dette, mektigste Feliks, med all takksigelse.
4 Men for at jeg ikke skal hefte deg for lenge, ber jeg deg at du etter din mildhet vil høre på noen få ord av oss.
5 For vi har funnet at denne mann er en pest og en opvigler blant alle jøder rundt om i verden og en leder for nasareernes sekt;
6 han har endog søkt å vanhellige templet. Vi grep ham derfor og ville dømme ham etter vår lov;
7 men Lysias, den øverste høvedsmann, kom til og tok ham med makt og vold ut av våre hender,
8 og han befalte hans anklagere å komme til deg; og av ham kan du selv, om du gransker saken, få kunnskap om alt det som vi fører klagemål imot ham for.
9 Men også jødene holdt med ham og sa at så var det.
10 Men Paulus svarte, da landshøvdingen gav ham et tegn at han kunne tale: Da jeg vet at du i mange år har vært dommer for dette folk, fører jeg frimodig mitt forsvar,
11 ettersom du kan få visshet for at det ikke er mere enn tolv dager siden jeg dro opp til Jerusalem for å tilbede.
12 Og hverken i templet eller i synagogene eller omkring i byen har de funnet at jeg talte til noen eller opviglet folket;
13 heller ikke kan de godtgjøre for deg disse sine klager imot meg.
14 Men det vedgår jeg for deg at etter den Guds vei som de kaller en sekt-lære, tjener jeg så mine fedres Gud at jeg tror alt det som er skrevet i loven og i profetene,
15 og har det håp til Gud, som også disse selv venter på, at en opstandelse forestår både av rettferdige og av urettferdige.
16 Derfor legger jeg selv vinn på alltid å ha en uskadd samvittighet for Gud og mennesker.
17 Da nå flere år var gått, kom jeg for å føre milde gaver til mitt folk og for å ofre,
18 og under dette fant de meg i templet, etter at jeg hadde renset meg, uten opløp og uten oppstyr; men det var noen jøder fra Asia,
19 og disse burde trede fram for deg og komme med sin klage om de hadde noe å si på meg.
20 Eller la disse selv si hva skyld de fant hos meg dengang jeg sto for rådet,
21 uten det skulle være for dette ene ord som jeg ropte da jeg sto iblant dem: For de dødes opstandelse står jeg idag for retten iblant dere.
22 Men Feliks utsatte saken, da han hadde nøyere kjennskap til Guds vei, og han sa: Når høvedsmannen Lysias kommer her ned, skal jeg prøve deres sak.
23 Og han befalte høvedsmannen at han skulle holdes i varetekt og ha ro, og at ingen av hans egne skulle hindres fra å være ham til tjeneste.
24 Da noen dager var gått, kom Feliks med sin hustru Drusilla, som var en jødinne, og han sendte bud etter Paulus og hørte ham om troen på Kristus.
25 Men da han talte om rettferd og avhold og den kommende dom, ble Feliks forferdet og sa: Gå bort for denne gang! når jeg får god tid, vil jeg kalle deg til meg igjen.
26 Han håpet også på at han skulle få penger av Paulus; derfor sendte han også oftere bud etter ham og talte med ham.
27 Da to år var omme, fikk Feliks til ettermann Porcius Festus, og da Feliks gjerne ville vinne takk av jødene, lot han Paulus bundet etter seg.
