## Kapittel 1

1 Den første bok skrev jeg, Teofilus, om alt det som Jesus begynte med både å gjøre og å lære,
2 inntil den dag da han ble opptatt, etter at han ved den Hellige Ånd hadde gitt sine bud til de apostler som han hadde utvalgt seg,
3 dem som han også fremstilte seg for levende med mange beviser etter at han hadde lidt, idet han i førti dager viste seg for dem og talte om det som hører til Guds rike.
4 Og da han var sammen med dem, befalte han dem at de ikke skulle vike fra Jerusalem, men bie på det som Faren hadde lovt, som dere, sa han, har hørt om av meg;
5 for Johannes døpte vel med vann, men dere skal døpes med den Hellige Ånd ikke mange dager heretter.
6 Da de nå var kommet sammen, spurte de ham: Herre! gjenreiser du på den tid riket for Israel?
7 Han sa til dem: Det tilkommer ikke dere å vite tider eller timer som min Far har fastsatt av sin egen makt;
8 men dere skal få kraft idet den Hellige Ånd kommer over dere, og dere skal være mine vidner både i Jerusalem og i hele Judea og Samaria og like til jordens ende.
9 Og da han hadde sagt dette, fór han opp mens de så på, og en sky tok ham bort fra deres øyne.
10 Og mens de stirret opp mot himmelen idet han fór bort, se, da sto to menn hos dem i hvite klær,
11 og de sa: Dere galileiske menn! hvorfor står dere og ser opp mot himmelen? Denne Jesus som er opptatt fra dere til himmelen, skal komme igjen på samme måte som dere så ham fare opp til himmelen.
12 Da vendte de tilbake til Jerusalem fra det berg som kalles Oljeberget og ligger nær ved Jerusalem, en sabbatsreise derfra.
13 Og da de var kommet dit, gikk de opp på den sal hvor de holdt til både Peter og Johannes, og Jakob og Andreas, Filip og Tomas, Bartolomeus og Matteus, Jakob, Alfeus' sønn, og Simon ivreren og Judas, Jakobs sønn;
14 alle disse holdt samdrektig ved i bønnen sammen med noen kvinner og Maria, Jesu mor, og hans brødre.
15 Og i disse dager sto Peter opp midt iblant brødrene der var samlet en flokk på omkring et hundre og tyve og han sa:
16 Brødre! Det skriftord måtte oppfylles som den Hellige Ånd forut talte ved Davids munn om Judas, som ble veiviser for dem som grep Jesus;
17 han var jo regnet blant oss og fikk del i denne tjeneste.
18 Han kjøpte seg nå en åker for lønnen for sin ugjerning, og han styrtet ned og brast itu, og alle hans innvoller veltet ut,
19 og det ble vitterlig for alle dem som bor i Jerusalem, så at hin åker på deres eget mål fikk navnet Hakeldama, det er blodaker.
20 For det er skrevet i Salmenes bok: Hans bolig bli øde, og ingen bo der, og: La en annen få hans embede!
21 Derfor bør en av de menn som vandret sammen med oss i all den tid den Herre Jesus gikk inn og ut hos oss,
22 like fra sin dåp ved Johannes inntil den dag da han ble opptatt fra oss en av disse bør sammen med oss bli vidne om hans oppstandelse.
23 De stilte da fram to, Josef, som kaltes Barsabbas, med tilnavnet Justus, og Mattias.
24 Og de ba slik: Du, Herre, som kjenner alles hjerter! vis oss hvem du har utvalgt av disse to
25 til å få del i denne tjeneste og apostelgjerning som Judas gikk bort fra for å gå til sitt eget sted!
26 Så kastet de lodd mellom dem, og loddet falt på Mattias, og han ble regnet sammen med de elleve apostler.
