## Kapittel 4

1 Men mens de talte til folket, kom prestene og høvedsmannen for tempelvakten og sadduseerne over dem;
2 de harmedes over at de lærte folket og forkynte i Jesus opstandelsen fra de døde,
3 og de la hånd på dem og satte dem i fengsel til den neste dag; for det var alt kveld.
4 Men mange av dem som hadde hørt ordet, kom til troen, og tallet på mennene ble omkring fem tusen.
5 Dagen etter skjedde det da at deres rådsherrer og eldste og skriftlærde samlet seg i Jerusalem,
6 og med dem ypperstepresten Annas og Kaifas og Johannes og Aleksander og så mange som var av yppersteprestelig ætt,
7 og de stilte dem fram midt iblant seg og spurte dem: Ved hvilken kraft eller ved hvilket navn gjorde dere dette?
8 Da sa Peter til dem, fylt av den Hellige Ånd: Dere folkets rådsherrer og Israels eldste!
9 Når vi idag blir tatt i forhør for en velgjerning mot et sykt menneske, om hva han er helbredet ved,
10 da være det vitterlig for dere alle og for hele Israels folk at ved Jesu Kristi, nasareerens navn, han som dere korsfestet, han som Gud oppvakte fra de døde, ved ham står denne helbredet for deres øyne.
11 Han er den stein som ble forkastet av dere, dere bygningsmenn, men som er blitt hjørnesten.
12 Og det er ikke frelse i noen annen; for det er heller ikke noe annet navn under himmelen, gitt blant mennesker, ved hvilket vi skal bli frelst.
13 Men da de så Peters og Johannes' frimodighet og fikk vite at de var ulærde og lege menn, undret de seg, og de kjente dem igjen, at de hadde vært med Jesus;
14 og da de så mannen stå ved deres side, han som var blitt helbredet, kunne de ikke si imot.
15 De befalte dem da gå ut fra rådet, og de rådførte seg med hverandre og sa:
16 Hva skal vi gjøre med disse mennesker? for at et vitterlig tegn er gjort ved dem, det er åpenbart for alle som bor i Jerusalem, og det kan vi ikke nekte.
17 Men for at det ikke skal utbrede seg mere blant folket, så la oss alvorlig true dem til ikke mere å tale i dette navn til noe menneske!
18 Så kalte de dem inn og befalte dem at de aldeles ikke skulle tale eller lære i Jesu navn.
19 Men Peter og Johannes svarte dem: Døm selv om det er rett i Guds øyne å lyde dere mere enn Gud!
20 for vi kan ikke la være å tale om det som vi har sett og hørt.
21 De truet dem da enn mere, og så lot de dem gå, da de for folkets skyld ikke fant noen råd til å straffe dem; for alle priste Gud for det som var skjedd;
22 for han var mere enn førti år gammel den mann som dette helbredelsestegn hadde hendt med.
23 Da de nå var løslatt, kom de til sine egne og fortalte dem alt det yppersteprestene og de eldste hadde sagt til dem.
24 Da de hørte det, løftet de samdrektig sin røst til Gud og sa: Herre! du som gjorde himmelen og jorden og havet og alt det som i dem er,
25 du som ved din tjener Davids munn sa: Hvorfor fnyste hedningene og grundet folkene på det som fåfengt er?
26 Jordens konger steg fram, og høvdingene samlet seg sammen mot Herren og mot hans salvede -
27 ja i sannhet, i denne by samlet de seg mot din hellige tjener Jesus, som du salvet, både Herodes og Pontius Pilatus med hedningene og Israels folk,
28 for å gjøre det som din hånd og ditt råd forut hadde besluttet skulle skje.
29 Og nå, Herre! hold øye med deres trusler, og gi dine tjenere å tale ditt ord med all frimodighet,
30 idet du rekker din hånd ut til helbredelse og til tegn og undergjerninger ved din hellige tjener Jesu navn.
31 Og da de hadde bedt, skalv det sted hvor de var samlet, og de ble alle fylt med den Hellige And, og de talte Guds ord med frimodighet.
32 Men hele flokken av dem som var kommet til troen, hadde ett hjerte og en sjel, og ikke en sa om noe av sitt gods at det var hans eget de hadde alt felles.
33 Og med stor kraft bar apostlene fram vidnesbyrdet om den Herre Jesu opstandelse, og det var stor nåde over dem alle.
34 For det var heller ikke noen trengende iblant dem; for alle som eide akrer eller hus, solgte dem og bar fram verdien av det de hadde solgt,
35 og la det for apostlenes føtter, og det ble delt ut til enhver etter som han hadde trang til.
36 Og Josef, som av apostlene hadde fått tilnavnet Barnabas, det er utlagt: formaningens sønn, en levitt, født på Kypern, som eide en aker, solgte den og bar fram pengene og la dem for apostlenes føtter.
