## Kapittel 2

1 Og da pinsefestens dag var kommet, var de alle samlet på samme sted.
2 Og med ett kom det en lyd fra himmelen som av et fremfarende veldig vær og fylte hele huset der de satt.
3 Og det viste seg for dem tunger slik som av ild, som skilte seg og satte seg på enhver av dem.
4 Da ble de alle fylt med den Hellige Ånd, og de begynte å tale med andre tunger, alt etter som Ånden gav dem å tale.
5 Nå bodde det i Jerusalem jøder, gudfryktige menn fra alle folkeslag under himmelen.
6 Da nå denne lyd kom, strømmet hopen sammen og ble forvirret, fordi de hørte dem tale enhver på sitt eget mål;
7 og de ble forferdet og undret seg, og sa: Men er ikke alle disse som taler, galileere?
8 Hvordan går det da til at vi alle hører vårt eget mål, som vi er født i,
9 vi partere og medere og elamitter, og vi som bor i Mesopotamia og Judea og Kappadokia, Pontus og Asia,
10 Frygia og Pamfylia, Egypten og landskapene i Libya ved Kyrene, og vi tilreisende fra Rom,
11 både jøder og tilhengere av jødenes tro, kretere og arabere: vi hører dem tale om Guds store gjerninger på våre tungemål?
12 Men de ble alle forferdet og var rådville, og de sa til hverandre: Hva kan dette være?
13 Men andre sa spottende: De er fulle av søt vin!
14 Da sto Peter fram med de elleve, og løftet sin røst og talte til dem: Dere jødiske menn og alle dere som bor i Jerusalem! Dette være dere vitterlig, og lån øre til mine ord!
15 For disse er ikke drukne, slik som dere mener; det er jo bare den tredje time på dagen;
16 men dette er det som er sagt ved profeten Joel:
17 Og det skal skje i de siste dager, sier Gud, da vil jeg utgyde av min Ånd over alt kjød, og deres sønner og deres døtre skal tale profetiske ord, og deres unge menn skal se syner, og deres oldinger ha drømmer;
18 ja, endog over mine slaver og over mine slavekvinner vil jeg i hine dager utgyde av min Ånd, og de skal tale profetiske ord.
19 Og jeg vil la under skje på himmelen i det høye, og tegn på jorden i det lave: blod og ild og røykskyer;
20 solen skal bli til mørke og månen til blod, før Herrens dag kommer, den store og herlige.
21 Og det skal skje: Hver den som påkaller Herrens navn, han skal bli frelst.
22 Israelittiske menn! hør disse ord: Jesus fra Nasaret, en mann som var blitt utpekt for dere av Gud ved kraftige gjerninger og under og tegn, som Gud gjorde ved ham midt iblandt dere, slik som dere selv vet,
23 han som ble forrådt etter Guds besluttede råd og forutviden, ham slo dere ihjel, idet dere naglet ham til korset ved urettferdiges hender;
24 men Gud oppreiste ham, idet han løste dødens veer, eftersom det ikke var mulig at han kunne holdes av den.
25 For David sier om ham: Jeg hadde alltid Herren for mine øyne, for han er ved min høyre hånd, for at jeg ikke skal rokkes;
26 derfor gledet mitt hjerte seg og min tunge jublet, ja endog mitt kjød skal legge seg til hvile med håp;
27 for du skal ikke forlate min sjel i dødsriket, ei heller skal du overgi din hellige til å se tilintetgjørelse;
28 du kunngjorde meg livets veier, du skal fylle meg med glede for ditt åsyn.
29 Brødre! la meg få lov til å tale med frimodighet til dere om patriarken David, at han både døde og ble begravet, og hans grav er iblandt oss den dag idag;
30 da han nå var en profet og visste at Gud med en ed hadde tilsvoret ham at av hans lends frukt ville han sette en på hans trone,
31 så var det om Messias' opstandelse han fremsynt talte det ord at han ikke ble forlatt i dødsriket, ei heller så hans kjød tilintetgjørelse.
32 Denne Jesus oppreiste Gud, som vi alle er vidner om.
33 Etter at han nå er opphøyet ved Guds høyre hånd og av sin Fader har fått den Hellige Ånd, som var lovt, så utgjød han dette som dere både ser og hører.
34 For David fór ikke opp til himmelen, men han sier selv: Herren sa til min herre: Sett deg ved min høyre hånd,
35 til jeg får lagt dine fiender til skammel for dine føtter!
36 Så skal da hele Israels hus vite for visst at Gud har gjort ham både til Herre og til Messias, denne Jesus som dere korsfestet.
37 Men da de hørte dette, stakk det dem i hjertet, og de sa til Peter og de andre apostler: Hva skal vi gjøre, brødre?
38 Peter sa da til dem: Omvend dere, og enhver av dere la seg døpe på Jesu Kristi navn til syndenes forlatelse, så skal dere få den Hellige Ånds gave!
39 For løftet hører dere til og deres barn og alle dem som er langt borte, så mange som Herren vår Gud kaller til.
40 Og med flere andre ord vidnet han og formante dem, idet han sa: La dere frelse fra denne vanartede slekt!
41 De som nå tok imot hans ord, ble døpt, og det ble på den dag lagt til omkring tre tusen sjeler.
42 Og de holdt trolig fast ved apostlenes lære og ved samfunnet, ved brøds-brytelsen og ved bønnene.
43 Og det kom frykt over hver sjel, og mange under og tegn ble gjort ved apostlene.
44 Og alle de troende holdt seg sammen og hadde alt felles,
45 og sine eiendeler og sitt gods solgte de og delte det ut til alle, etter som noen hadde trang til,
46 og idet de samdrektig hver dag stadig søkte templet og brøt brødet hjemme, nøt de sin mat med fryd og hjertets enfold,
47 idet de lovet Gud og hadde yndest hos hele folket. Og Herren la hver dag dem som lot seg frelse, til menigheten.
