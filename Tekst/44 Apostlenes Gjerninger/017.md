## Kapittel 17

1 Etter at de hadde reist igjennom Amfipolis og Apollonia, kom de til Tessalonika, hvor jødene hadde en synagoge.
2 Etter sin sedvane gikk Paulus inn til dem, og på tre sabbatsdager holdt han samtale med dem ut av skriftene,
3 og la ut og forklarte at Messias skulle lide og oppstå fra de døde, og sa: Dette er Messias, den Jesus som jeg forkynner dere.
4 Og noen av dem lot seg overbevise og holdt seg til Paulus og Silas, likeså en stor mengde av de grekere som dyrket Gud, og ikke få av de fornemste kvinner.
5 Men jødene ble nidkjære og tok med seg noen onde mennesker, noen dagdrivere, og gjorde et opløp og satte byen i røre, og de trengte fram imot Jasons hus og søkte å få dem ut til folket;
6 men da de ikke fant dem, slepte de Jason og noen brødre fram for by-dommerne og ropte: Disse som opvigler hele verden, er også kommet hit,
7 og Jason har tatt imot dem; og alle disse gjør stikk imot keiserens bud og sier at en annen, en som heter Jesus, er konge.
8 Da folket og by-dommerne hørte dette, ble de forferdet,
9 og etter at de hadde latt Jason og de andre innestå for dem, lot de dem fare.
10 Men straks samme natt sendte brødrene både Paulus og Silas avsted til Berøa. Da de kom dit, gikk de bort i jødenes synagoge.
11 Men disse var av et edlere sinn enn de i Tessalonika; de tok imot ordet med all godvilje, og gransket daglig i skriftene om det var slik som det ble sagt dem.
12 Mange av disse kom da til troen, og ikke få av de fornemme greske kvinner og menn.
13 Men da jødene i Tessalonika fikk vite at Guds ord ble forkynt av Paulus også i Berøa, kom de dit og opegget folket der også.
14 Straks sendte da brødrene Paulus avsted på veien til havet; men både Silas og Timoteus ble tilbake der.
15 De som fulgte med Paulus, førte ham da til Aten, og dro så derfra med det bud til Silas og Timoteus at de skulle komme til ham så snart som mulig.
16 Mens nå Paulus ventet på dem i Aten, harmedes hans ånd i ham, da han så at byen var full av avgudsbilleder.
17 Han holdt da samtaler i synagogen med jødene og dem som dyrket Gud, og på torvet hver dag med dem han traff på.
18 Noen av de epikureiske og stoiske visdomslærere innlot seg også i ordskifte med ham, og noen sa: Hva mener vel denne ordgyder? Andre igjen sa: Han synes å være en som forkynner utenlandske guddommer det var fordi han forkynte evangeliet om Jesus og oppstandelsen.
19 Så tok de ham ved hånden og førte ham opp på Areopagus, og sa: Kan vi få vite hva dette er for en ny lære som du forkynner?
20 for underlige ting fører du fram for våre ører; vi ønsker derfor å få vite hva dette skal bety.
21 Men alle atenere og de fremmede som oppholdt seg der, gav seg ikke stunder til annet enn å fortelle eller høre nytt.
22 Så sto da Paulus fram midt på Areopagus og sa: Atenske menn! I alle måter ser jeg at dere er ivrige i deres gudsfrykt.
23 For da jeg gikk omkring og så på deres helligdommer, fant jeg også et alter som det var satt den innskrift på: For en ukjent Gud. Det som dere altså dyrker uten å kjenne det, dette forkynner jeg dere.
24 Gud, han som gjorde verden og alt som i den er, han som er herre over himmel og jord, han bor ikke i templer gjort med hender;
25 heller ikke tjenes han av menneskelige hender som om han trengte til noe, han som jo selv gir alle liv og ånde og alle ting;
26 og han lot alle folkeslag av ett blod bo over hele jorderike, og satte dem faste tider og grenseskjell mellom deres bosteder,
27 for at de skulle lete etter Gud, om de dog kunne føle og finne ham, enda han ikke er langt borte fra noen eneste av oss.
28 For i ham er det vi lever og rører oss og er til, som også noen av deres skalder har sagt: For vi er også hans ætt.
29 Da vi nå altså er Guds ætt, bør vi ikke tro at guddommen er lik gull eller sølv eller stein, et billedverk av menneskelig kunst og tanke.
30 Etter at Gud da har båret over med vankundighetens tider, befaler han nå menneskene at de alle allesteds skal omvende seg,
31 ettersom han har fastsatt en dag da han skal dømme verden med rettferdighet ved en mann som han har bestemt til det, etter at han har gitt fullgodt bevis for alle ved å oppreise ham fra de døde.
32 Da de hørte om dødes oppstandelse, spottet noen, men andre sa: Vi vil høre deg enda en gang om dette.
33 Dermed gikk da Paulus bort fra dem.
34 Men noen menn holdt seg til ham og kom til troen, iblant dem også Dionysius, en av Areopagus-dommerne, og en kvinne ved navn Damaris, og noen andre med dem.
