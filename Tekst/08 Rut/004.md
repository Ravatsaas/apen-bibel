## Kapittel 4

1 Men Boas var gått opp til byporten og hadde satt seg der. Da kom løseren som Boas hadde talt om, nettop forbi, og Boas sa: Kom hit og sett deg her, min venn! Og han kom og satte seg.
2 Så kalte han til seg ti menn av byens eldste og sa: Sett dere her! Og de satte seg.
3 Deretter sa han til løseren: Den aker som tilhørte vår bror Elimelek, har No'omi solgt, hun som er kommet tilbake fra Moabs land.
4 Og jeg tenkte jeg ville la dette komme til din kunnskap og si: Kjøp den i overvær av dem som sitter her, og av mitt folks eldste! Vil du innløse den, sa gjør det; men hvis ikke, så si meg det, sa jeg kan vite det! For det er ingen til å innløse den uten du og etter deg jeg selv. Han svarte: Jeg vil innløse den.
5 Da sa Boas: Når du kjøper akeren av No'omi, kjøper du den også av moabittinnen Rut, den avdødes hustru, for å oppreise den avdødes navn på hans arvelodd.
6 Løseren svarte: Jeg kan ikke innløse den for meg, for da ville jeg ødelegge min egen arvelodd; innløs du for deg det jeg skulle løse, for jeg kan ikke innløse det.
7 I gamle dager var det skikk i Israel ved innløsning og bytte at den ene part til stadfestelse av saken dro sin sko av og gav den til den andre; dette gjaldt som bekreftelse i Israel.
8 Derfor sa løseren til Boas: Kjøp du det! Og med det samme dro han sin sko av.
9 Da sa Boas til de eldste og alt folket: Dere er idag vidner på at jeg har kjøpt av No'omi alt det som tilhørte Elimelek, og alt som tilhørte Kiljon og Mahlon.
10 Også moabittinnen Rut, Mahlons enke, har jeg vunnet meg til hustru for å oppreise den avdødes navn på hans arvelodd, så den avdødes navn ikke skal bli utryddet blant hans brødre og i hans hjemsteds port; det er dere vidner på idag.
11 Og alt folket som var i porten, og de eldste sa: Ja, det er vi vidner på. Herren la den kvinne som nå drar inn i ditt hus, bli som Rakel og Lea, de to som bygget Israels hus, og gid du må bli en mektig mann i Efrata og få en navnkundig sønn i Betlehem!
12 Ditt hus bli som Peres' hus - han som Tamar fødte Juda - ved de etterkommere som Herren vil gi deg med denne unge kvinne!
13 Så tok Boas Rut hjem til seg, og hun ble hans hustru, og han gikk inn til henne; og Herren gav henne livsfrukt, og hun fødte en sønn.
14 Da sa kvinnene til No'omi: Lovet være Herren, som ikke lot deg fattes en løser idag, og han bli navnkundig i Israel*! / {* nemlig ved sønner.}
15 Han skal bli din sjels trøster og din alderdoms forsørger; for din sønnekone, som har deg kjær, har født ham, hun som er mere for deg enn syv sønner.
16 Og No'omi tok barnet og la ham i sitt fang, og hun ble hans fostermor.
17 Og grannekonene gav ham navn og sa: No'omi har fått en sønn! De kalte ham Obed; han ble far til Isai, Davids far.
18 Dette er Peres' etterkommere: Peres fikk sønnen Hesron,
19 og Hesron fikk sønnen Ram, og Ram fikk sønnen Amminadab,
20 og Amminadab fikk sønnen Nahsjon, og Nahsjon fikk sønnen Salma,
21 og Salma fikk sønnen Boas, og Boas fikk sønnen Obed,
22 og Obed fikk sønnen Isai, og Isai fikk sønnen David.
