## Kapittel 13

1 På samme tid kom noen og fortalte ham om de galileere hvis blod Pilatus hadde blandet med deres offer.
2 Han svarte da og sa til dem: Tenker dere at disse galileere var syndere fremfor alle andre galileere, fordi de har lidt dette?
3 Nei, sier jeg dere; men dersom dere ikke omvender dere, skal dere alle omkomme likedan.
4 Eller hine atten som tårnet ved Siloa falt over og slo ihjel, tenker dere at de var skyldige fremfor alle mennesker som bor i Jerusalem?
5 Nei, sier jeg dere; men dersom dere ikke omvender dere, skal dere alle omkomme på samme vis.
6 Men han sa denne lignelse: En mann hadde et fikentre som var plantet i hans vingård, og han kom og lette etter frukt på det, og fant ingen.
7 Da sa han til vingårdsmannen: Se, i tre år er jeg nå kommet og har lett etter frukt på dette fikentre og har ikke funnet noen; hugg det ned! Hvorfor skal det også opta jorden til ingen nytte?
8 Men han svarte ham: Herre! la det enda stå dette år, til jeg får gravd omkring det og lagt gjødning på,
9 om det kanskje kunne bære til neste år! hvis ikke, da kan du hugge det ned.
10 Og han holdt på å lære i en av synagogene på sabbaten;
11 og se, der var en kvinne som hadde hatt en vanmakts-ånd i atten år, og hun var krumbøyd og kunne ikke rette seg helt opp.
12 Da Jesus så henne, kalte han henne til seg og sa til henne: Kvinne! du er løst fra din vanmakt.
13 Og han la sine hender på henne, og straks rettet hun seg opp og priste Gud.
14 Da tok synagoge-forstanderen til orde - han var vred over at Jesus helbredet på sabbaten - og han sa til folket: Det er seks dager til å arbeide i; kom derfor på dem og la dere helbrede, og ikke på sabbatsdagen!
15 Men Herren svarte ham og sa: Dere hyklere! vil ikke enhver av dere på sabbaten løse sin okse eller sitt asen fra krybben og gå bort og vanne dem?
16 Men denne, en Abrahams datter, som Satan har bundet, tenk, i atten år, skulle ikke hun bli løst av dette bånd på sabbatsdagen?
17 Da han sa dette, ble de til skamme alle som sto ham imot, og alt folket gledet seg over alle de herlige gjerninger han gjorde.
18 Derfor sa han: Hva er Guds rike likt, og hva skal jeg ligne det med?
19 Det er likt et sennepskorn som en mann tok og la i sin have; og det vokste og ble til et tre, og himmelens fugler bygget rede i dets greiner.
20 Og igjen sa han: Hva skal jeg ligne Guds rike med?
21 Det er likt en surdeig som en kvinne tok og skjulte i tre skjepper mel, til det ble syret alt sammen.
22 Og han gikk omkring og lærte rundt om i byer og landsbyer, og tok veien til Jerusalem.
23 En sa da til ham: Herre! er det få som blir frelst? Da sa han til dem:
24 Strid for å komme inn igjennom den trange dør! for mange, sier jeg dere, skal søke å komme inn, og ikke være i stand til det.
25 Fra den stund av da husbonden har reist seg og lukket døren, og dere begynner å stå utenfor og banke på døren og si: Herre, lukk opp for oss! da skal han svare og si til dere: Jeg vet ikke hvor dere er fra.
26 Da skal dere begynne å si: Vi spiste og drakk for dine øyne, og du lærte på våre gater!
27 Og han skal si: Jeg sier dere: Jeg vet ikke hvor dere er fra; vik bort fra meg alle dere som gjorde urett!
28 Der skal være gråt og tenners gnidsel når dere får se Abraham og Isak og Jakob og alle profetene i Guds rike, men dere selv kastet utenfor.
29 Og det skal komme folk fra øst og vest og fra nord og syd, og de skal sitte til bords i Guds rike.
30 Og se, der er de som er mellom de siste og skal bli de første, og der er de som er mellom de første og skal bli de siste.
31 I samme stund kom noen fariseere og sa til ham: Gå bort og dra herfra! for Herodes har i sinne å slå deg ihjel.
32 Og han sa til dem: Gå og si til den rev: Se, jeg driver ut onde ånder og fullfører helbredelser idag og imorgen, og på den tredje dag er jeg ved enden;
33 men jeg må vandre idag og imorgen og dagen deretter; for det går ikke an at en profet mister livet utenfor Jerusalem.
34 Jerusalem! Jerusalem! du som slår ihjel profetene og steiner dem som er sendt til deg! hvor ofte jeg ville samle dine barn, slik som en høne samler sine kyllinger under sine vinger! Og dere ville ikke.
35 Se, deres hus skal overlates dere selv. Jeg sier dere at dere ikke skal se meg før den stund kommer da dere sier: Velsignet være han som kommer i Herrens navn!
