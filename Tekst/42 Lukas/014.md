## Kapittel 14

1 Og det skjedde da han kom inn i en av de øverste fariseeres hus på en sabbat for å holde måltid, og de lurte på ham,
2 se, da var der en vattersottig mann like for ham.
3 Og Jesus tok til orde og talte til de lovkyndige og fariseerne og sa: Er det tillatt å helbrede på sabbaten, eller ikke?
4 Men de tidde. Og han tok på ham og helbredet ham, og lot ham gå.
5 Og han tok igjen til orde og sa til dem: Hvem av dere har en sønn eller en okse som faller i en brønn, og drar dem ikke straks opp igjen på sabbatsdagen?
6 Men de var ikke i stand til å svare ham på dette.
7 Og han sa en lignelse til gjestene, da han la merke til hvordan de valgte seg ut de øverste seter:
8 Når du blir buden av noen til bryllups, da sett deg ikke øverst ved bordet, for at ikke en gjævere enn du skal være buden,
9 og den som innbød deg og ham, skal komme og si til deg: Gi denne mann rom! og du så med skam skal komme til å sitte nederst.
10 Men når du er buden, da gå og sett deg nederst, for at han som innbød deg, kan si til deg når han kommer: Venn, kom hit, sett deg høyere opp! Da får du ære i alle deres øyne som sitter til bords med deg;
11 for hver den seg selv opphøyer, skal fornedres, og den seg selv fornedrer, skal opphøyes.
12 Han sa også til den som hadde innbudt ham: Når du gjør gjestebud middag eller kveld, da innbyd ikke dine venner eller dine brødre eller dine frender eller rike granner, for at ikke de skal be deg igjen, så du får gjengjeld!
13 Men når du gjør gjestebud, da be fattige, vanføre, halte, blinde!
14 så er du salig; for de har ikke noe å gi deg igjen, men du skal få det igjen i de rettferdiges oppstandelse.
15 Da en av dem som satt med til bords, hørte dette, sa han til ham: Salig er den som får sitte til bords i Guds rike.
16 Da sa han til ham: Det var en mann som gjorde en stor nattverd og innbød mange;
17 og han sendte sin tjener ut ved den tid nattverden skulle holdes, for å si til de innbudne: Kom! for nå er det ferdig.
18 Men de begynte alle som én å unnskylde seg. Den første sa til ham: Jeg har kjøpt en åker og må nødvendig gå ut og se på den; jeg ber deg, ha meg unnskyldt!
19 Og en annen sa: Jeg har kjøpt fem par okser og går ut for å prøve dem; jeg ber deg, ha meg unnskyldt!
20 Og enda en annen sa: Jeg har tatt meg en hustru, og derfor kan jeg ikke komme.
21 Og tjeneren kom og fortalte sin herre dette. Da ble husbonden harm og sa til tjeneren: Gå i hast ut på byens gater og streder, og før herinn de fattige og vanføre og blinde og halte!
22 Og tjeneren sa: Herre! det er gjort som du befalte, og der er enda rom.
23 Da sa herren til tjeneren: Gå ut på veiene og ved gjerdene og nød dem til å komme inn, for at mitt hus kan bli fullt!
24 For jeg sier dere at ingen av de menn som var innbudt, skal smake min nattverd.
25 Og meget folk vandret sammen med ham. Og han vendte seg og sa til dem:
26 Om noen kommer til meg og ikke hater sin far og mor og hustru og barn og brødre og søstre, ja endog sitt eget liv, han kan ikke være min disippel.
27 Og den som ikke bærer sitt kors og følger etter meg, han kan ikke være min disippel.
28 For hvem av dere som vil bygge et tårn, setter seg ikke først ned og regner etter hva det vil koste, om han har nok til å fullføre det med,
29 for at ikke, når han har lagt grunnen og ikke er i stand til å fullføre det, alle de som ser det, skal begynne å spotte ham og si:
30 Denne mann begynte å bygge, og var ikke i stand til å fullføre det?
31 Eller hvilken konge som drar ut for å møte en annen konge i strid, setter seg ikke først ned og rådslår om han med ti tusen er i stand til å møte den som kommer imot ham med tyve tusen?
32 Men kan han ikke det, da skikker han sendemenn til ham, mens han enda er langt borte, og tinger om fred.
33 Slik kan da ingen av dere være min disippel uten at han oppgir alt det han eier.
34 Salt er en god ting, men når også saltet mister sin kraft, hva skal det da saltes med?
35 Det duer hverken i jord eller i gjødsel; det blir kastet ut. Den som har ører å høre med, han høre!
