## Kapittel 20

1 Og det skjedde en av dagene mens han lærte folket i templet og forkynte evangeliet, da sto yppersteprestene og de skriftlærde fram sammen med de eldste
2 og sa til ham: Si oss: Med hva myndighet gjør du dette, eller hvem er det som har gitt deg denne myndighet?
3 Men han svarte og sa til dem: Også jeg vil spørre dere om en ting; si meg:
4 Johannes' dåp, var den fra himmelen eller fra mennesker?
5 Men de samrådde seg med hverandre og sa: Sier vi: Fra himmelen, da sier han: Hvorfor trodde dere ham da ikke?
6 Men sier vi: Fra mennesker, da steiner hele folket oss; for de tror fullt og fast at Johannes var en profet.
7 Og de svarte at de ikke visste hvor den var fra.
8 Da sa Jesus til dem: Så sier heller ikke jeg dere med hva myndighet jeg gjør dette.
9 Han begynte da å si denne lignelse til folket: En mann plantet en vingård og leide den ut til vingårdsmenn og dro utenlands for lange tider.
10 Og da tiden kom, sendte han en tjener til vingårdsmennene, for at de skulle gi ham av vingårdens frukt; men vingårdsmennene slo ham, og lot ham gå bort med tomme hender.
11 Og han ble ved og sendte en annen tjener; men de slo også ham og hånte ham og lot ham gå bort med tomme hender.
12 Og han ble ved og sendte en tredje; men de slo også ham til blods og kastet ham ut.
13 Da sa vingårdens herre: Hva skal jeg gjøre? Jeg vil sende min sønn, den elskede; de vil da vel undse seg for ham.
14 Men da vingårdsmennene fikk se ham, la de opp råd med hverandre og sa: Dette er arvingen; la oss slå ham ihjel, så arven kan bli vår!
15 Og de kastet ham ut av vingården og slo ham ihjel. Hva skal nå vingårdens herre gjøre med dem?
16 Han skal komme og drepe disse vingårdsmenn og overgi vingården til andre. Da de hørte det, sa de: Det må aldri skje!
17 Men han så på dem og sa: Hva er da dette som er skrevet: Den stein som bygningsmennene forkastet, den er blitt hjørnestein?
18 Hver den som faller på denne stein, han skal knuses; men den som den faller på, ham skal den smuldre til støv.
19 Og de skriftlærde og yppersteprestene søkte å få lagt hånd på ham i samme stund; men de fryktet for folket; for de skjønte at det var om dem han hadde sagt denne lignelse.
20 Og etter at de en tid hadde voktet på ham, sendte de lurere, som lot som de var rettferdige, for å fange ham i ord, så de kunne overgi ham til øvrigheten og til landshøvdingens makt.
21 Og de spurte ham og sa: Mester! vi vet at du taler og lærer rett og gjør ikke forskjell på folk, men lærer Guds vei i sannhet;
22 er det oss tillatt å gi keiseren skatt, eller ikke?
23 Men han merket deres list og sa til dem:
24 Vis meg en penning! Hvis billede og påskrift har den? De svarte: Keiserens.
25 Da sa han til dem: Så gi da keiseren hva keiserens er, og Gud hva Guds er!
26 Og de var ikke i stand til å fange ham i ord i folkets påhør, og de undret seg over hans svar, og tidde.
27 Men det kom noen av sadduseerne til ham, de som nekter at det er noen opstandelse, og de spurte ham og sa:
28 Mester! Moses har foreskrevet oss at når en manns gifte bror dør og ikke har barn, da skal hans bror ta hans hustru til ekte og oppreise sin bror avkom.
29 Nå var det syv brødre; og den første tok seg en hustru og døde barnløs.
30 Og den annen
31 og den tredje tok henne, og likeså alle syv; de etterlot ikke barn, og døde.
32 Til sist døde også kvinnen.
33 Hvem iblant dem skal nå få kvinnen til hustru i opstandelsen? for alle syv har jo hatt henne til hustru.
34 Og Jesus sa til dem: Denne verdens barn tar til ekte og gis til ekte;
35 men de som aktes verdige til å få del i hin verden og i opstandelsen fra de døde, de hverken tar til ekte eller gis til ekte;
36 for de kan ikke mere dø, for de er englene like og er Guds barn, idet de er opstandelsens barn.
37 Men at de døde står opp, det har også Moses gitt til kjenne, der hvor det tales om tornebusken, når han kaller Herren Abrahams Gud og Isaks Gud og Jakobs Gud;
38 men han er ikke de dødes Gud, men de levendes; for de lever alle for ham.
39 Da svarte noen av de skriftlærde og sa: Mester! du taler vel.
40 For de vågde ikke mere å spørre ham om noe.
41 Men han sa til dem: Hvordan kan det sies at Messias er Davids sønn?
42 David selv sier jo i Salmenes bok: Herren sa til min herre: Sett deg ved min høyre hånd,
43 til jeg får lagt dine fiender til skammel for dine føtter!
44 David kaller ham altså herre; hvordan kan han da være hans sønn?
45 Men i hele folkets påhør sa han til sine disipler:
46 Vokt dere for de skriftlærde, som gjerne vil gå i side klær og gjerne vil la seg hilse på torvene og ha de øverste seter i synagogene og sitte øverst ved gjestebudene;
47 de som opeter enkers hus og for et syns skyld holder lange bønner! Disse skal få dess hårdere dom.
