## Kapittel 9

1 Og han kalte de tolv sammen og gav dem makt og myndighet over alle de onde ånder og til å helbrede sykdommer,
2 og han sendte dem ut for å forkynne Guds rike og helbrede syke.
3 Og han sa til dem: Ta ikke noe med på veien, hverken stav eller skreppe eller brød eller penger! heller ikke skal dere ha to kjortler hver.
4 Og i det hus dere kommer inn i, der skal dere bli, og fra det skal dere dra videre.
5 Og hvert sted hvor de ikke tar imot dere, gå ut av den by og ryst støvet av deres føtter til et vidnesbyrd mot dem!
6 Så gikk de ut og dro omkring fra by til by og forkynte evangeliet og helbredet folk allesteds.
7 Men fjerdingsfyrsten Herodes fikk høre om alt det som skjedde, og han var i stor tvil, fordi det ble sagt av noen at Johannes var opstanden fra de døde,
8 men av andre at Elias hadde vist seg, men av andre igjen at en profet, en av de gamle, var opstanden.
9 Og Herodes sa: Johannes lot jeg halshugge; men hvem er denne, som jeg hører slikt om? Og han søkte å få se ham.
10 Og apostlene kom tilbake og fortalte ham alt det de hadde gjort; og han tok dem med seg og dro avsides til en by som heter Betsaida.
11 Men da folket fikk det å vite, fulgte de etter ham; og han tok imot dem og talte til dem om Guds rike, og helbredet dem som trengte til legedom.
12 Men dagen begynte å helle; da gikk de tolv til ham og sa: La folket fare, så de kan gå bort i byene og bygdene heromkring og få herberge og finne føde! for her er vi på et øde sted.
13 Han sa da til dem: Gi dere dem å spise! Men de sa: Vi har ikke mere enn fem brød og to fisker, medmindre vi skulle gå bort og kjøpe mat til alt dette folk.
14 For det var omkring fem tusen menn. Da sa han til sine disipler: La dem sette seg ned i lag på femti mann!
15 Og de gjorde så og lot alle sette seg ned.
16 Da tok han de fem brød og de to fisker, så opp mot himmelen og velsignet dem, og han brøt dem og gav dem til disiplene, for at de skulle dele ut til folket.
17 Og de spiste og ble mette alle sammen; og da de tok opp de stykker som var blitt tilovers etter dem, ble det tolv kurver.
18 Og det skjedde engang mens han bad, og disiplene var alene med ham, da spurte han dem og sa: Hvem sier folket at jeg er?
19 De svarte: Døperen Johannes; andre at du er Elias; andre igjen at en profet, en av de gamle, er opstanden.
20 Han sa til dem: Men dere, hvem sier dere at jeg er? Da svarte Peter: Guds Messias.
21 Men han befalte dem strengt at de ikke skulle si dette til noen,
22 og han sa: Menneskesønnen skal lide meget og forkastes av de eldste og yppersteprestene og de skriftlærde og slåes ihjel, og opstå på den tredje dag.
23 Og han sa til alle: Vil noen komme etter meg, da må han fornekte seg selv og hver dag ta sitt kors opp og følge meg.
24 For den som vil berge sitt liv, skal miste det, men den som mister sitt liv for min skyld, han skal berge det.
25 For hva gagner det et menneske om han vinner den hele verden, men mister seg selv eller tar skade på seg selv?
26 For den som skammer seg ved meg og mine ord, ham skal også Menneskesønnen skamme seg ved når han kommer i sin og sin Faders og de hellige englers herlighet.
27 Jeg sier dere for sant: Noen av dem som her står, skal ikke smake døden før de ser Guds rike.
28 Og det skjedde omkring åtte dager etter at han hadde talt dette, at han tok med seg Peter og Johannes og Jakob og gikk opp i fjellet for å bede.
29 Og mens han bad, ble hans åsyn anderledes å se til, og hans kledning ble hvit og skinte som lynet.
30 Og se, to menn talte med ham, og det var Moses og Elias;
31 de viste seg i herlighet og talte om hans bortgang, som han skulle fullbyrde i Jerusalem.
32 Peter og de som var med ham, var tunge av søvn; men da de ble fullt våkne, så de hans herlighet og de to menn som sto hos ham.
33 Og det skjedde da de skiltes fra ham, da sa Peter til Jesus: Mester! det er godt at vi er her; la oss gjøre tre boliger, en til deg, og en til Moses, og en til Elias! - han visste ikke hva han sa.
34 Som han sa dette, kom en sky og overskygget dem; og de ble forferdet da de kom inn i skyen.
35 Og det kom en røst ut av skyen: Dette er min Sønn, den utvalgte; ham skal dere høre!
36 Og da røsten kom, var ingen å se, uten Jesus alene. Og de tidde stille og fortalte ingen i de dager noe av det som de hadde sett.
37 Og det skjedde dagen deretter, da de kom ned fra fjellet, at meget folk kom ham i møte.
38 Og se, en mann av folket ropte: Mester! jeg ber deg: Se til min sønn! for han er min eneste,
39 og se, en ånd griper ham, og straks setter han i et skrik, og den sliter i ham så han fråder; og det er så vidt den slipper ham, og ille farer den da med ham;
40 og jeg bad dine disipler at de skulle drive den ut, men de kunne ikke.
41 Jesus svarte og sa: Du vantro og vrange slekt! hvor lenge skal jeg være hos dere og tåle dere? Før din sønn hit!
42 Enda mens han var på veien til ham, rev og slet den onde ånd i ham; men Jesus truet den urene ånd og helbredet gutten og gav ham tilbake til hans far.
43 Og alle var slått av forundring over Guds storhet.
44 Men mens alle undret seg over alt det han gjorde, sa han til sine disipler: Gjem disse ord i deres ører: Menneskesønnen skal overgis i menneskers hender!
45 Men de skjønte ikke dette ord, og det var skjult for dem, så de ikke fattet det, og de fryktet for å spørre ham om dette ord.
46 Men det kom en tanke opp i dem om hvem som vel var den største av dem.
47 Men da Jesus så deres hjertes tanke, tok han et lite barn og stilte det ved siden av seg
48 og sa til dem: Den som tar imot dette lille barn for mitt navns skyld, tar imot meg, og den som tar imot meg, tar imot ham som sendte meg; for den som er den minste iblant dere alle, han er stor.
49 Da svarte Johannes og sa: Mester! vi så en som drev ut onde ånder i ditt navn, og vi forbød ham det, fordi han ikke er i følge med oss.
50 Og Jesus sa til ham: Forbyd det ikke! for den som ikke er imot dere, er med dere.
51 Og det skjedde da det led mot tiden at han skulle optas, da vendte han sitt åsyn mot Jerusalem for å dra der opp,
52 og han sendte bud foran seg. De gikk da avsted, og kom inn i en samaritansk by for å gjøre i stand for ham;
53 og de tok ikke imot ham, fordi hans åsyn var vendt mot Jerusalem.
54 Da hans disipler Jakob og Johannes så det, sa de: Herre! vil du vi skal befale ild fare ned fra himmelen og fortære dem, slik som Elias gjorde?
55 Men han vendte seg om og talte strengt til dem og sa: Dere vet ikke av hva ånd dere er.
56 For Menneskesønnen er ikke kommet for å ødelegge menneskeliv, men for å frelse. Og de gikk til en annen by.
57 Og det skjedde mens de vandret på veien, da sa en til ham: Jeg vil følge deg hvorhen du går.
58 Og Jesus sa til ham: Revene har huler, og himmelens fugler reder; men Menneskesønnen har ikke det han kan helle sitt hode til.
59 Han sa til en annen: Følg meg! Men han sa: Herre! gi meg først lov til å gå bort og begrave min far!
60 Men han sa til ham: La de døde begrave sine døde; men gå du avsted og forkynn Guds rike!
61 Også en annen sa: Jeg vil følge deg, Herre! men gi meg først lov til å si farvel til dem der hjemme!
62 Men Jesus sa til ham: Ingen som legger sin hånd på plogen og ser seg tilbake, er skikket for Guds rike.
