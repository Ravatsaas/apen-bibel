## Kapittel 10

1 Siden utvalgte Herren også sytti andre og sendte dem ut, to og to, i forveien for seg til hver by og hvert sted hvor han selv skulle komme.
2 Og han sa til dem: Høsten er stor, men arbeiderne få; be derfor høstens herre at han vil drive arbeidere ut til sin høst!
3 Gå avsted! Se, jeg sender dere som lam midt iblant ulver.
4 Bær ikke pung, ikke skreppe, ikke sko; gi dere ikke i tale med noen på veien!
5 Men hvor dere kommer inn i et hus, der skal dere først si: Fred være med dette hus!
6 Og er det et fredens barn der, da skal deres fred hvile over ham, men hvis ikke, da skal den vende tilbake over dere.
7 Men bli der i huset, og et og drikk hva de byr dere! for arbeideren er sin lønn verd. Dere skal ikke flytte fra hus til hus.
8 Og hvor dere kommer inn i en by og de tar imot dere, der skal dere spise hva de setter fram for dere,
9 og helbred de syke som er der, og si til dem: Guds rike er kommet nær til dere!
10 Men hvor dere kommer inn i en by og de ikke tar imot dere, der skal dere gå ut på dens gater og si:
11 Endog støvet som er blitt hengende ved våre føtter av deres by, stryker vi av til dere; men dette skal dere vite at Guds rike er kommet nær!
12 Jeg sier dere at det skal gå Sodoma tåleligere på hin dag enn den by.
13 Ve deg, Korasin! ve deg, Betsaida! for dersom de kraftige gjerninger som er gjort i dere, var gjort i Tyrus og Sidon, da hadde de for lenge siden omvendt seg og sittet i sekk og aske.
14 Dog, det skal gå Tyrus og Sidon tåleligere i dommen enn dere.
15 Og du, Kapernaum, som er blitt opphøyet like til himmelen! like til dødsriket skal du bli nedstøtt.
16 Den som hører dere, hører meg, og den som forkaster dere, forkaster meg, og den som forkaster meg, forkaster ham som sendte meg.
17 Og de sytti kom glade tilbake og sa: Herre! endog de onde ånder er oss lydige i ditt navn!
18 Da sa han til dem: Jeg så Satan falle ned fra himmelen som et lyn.
19 Se, jeg har gitt dere makt til å trede på slanger og skorpioner og over alt fiendens velde, og ingen ting skal skade dere;
20 dog, gled dere ikke over dette at åndene er dere lydige, men gled dere over at deres navn er opskrevet i himmelen!
21 I den samme stund frydet han seg i den Hellige Ånd og sa: Jeg priser deg, Fader, himmelens og jordens herre, fordi du har skjult dette for de vise og forstandige og åpenbaret det for de umyndige; ja, Fader, fordi slik skjedde det som var velbehagelig for deg.
22 Alle ting er meg overgitt av min Fader, og ingen kjenner til hvem Sønnen er, uten Faderen, og hvem Faderen er, uten Sønnen og den som Sønnen vil åpenbare det for.
23 Og han vendte seg særlig til sine disipler og sa: Salige er de øyne som ser det dere ser;
24 for jeg sier dere: Mange profeter og konger har villet se det dere ser, og har ikke fått se det, og høre det dere hører, og har ikke fått høre det.
25 Og se, en lovkyndig sto opp og fristet ham og sa: Mester! hva skal jeg gjøre for at jeg kan arve evig liv?
26 Han sa til ham: Hva er skrevet i loven? hvordan leser du?
27 Han svarte og sa: Du skal elske Herren din Gud av alt ditt hjerte og av all din sjel og av all din makt og av all din hu, og din neste som deg selv.
28 Da sa han til ham: Du svarte rett; gjør dette, så skal du leve!
29 Men da han ville gjøre seg selv rettferdig, sa han til Jesus: Hvem er da min neste?
30 Jesus svarte og sa: En mann gikk ned fra Jerusalem til Jeriko, og han falt iblant røvere, som både kledde ham av og slo ham og gikk bort og lot ham ligge halvdød.
31 Men det traff seg så at en prest dro samme vei ned, og han så ham, og gikk like forbi.
32 Likeså en levitt; han kom til stedet, gikk fram og så ham, og gikk like forbi.
33 Men en samaritan som var på reise, kom dit hvor han var, og da han så ham, ynkedes han inderlig,
34 og han gikk bort til ham og forbandt hans sår og helte olje og vin i dem, og han løftet ham opp på sitt eget dyr og førte ham til et herberge og pleide ham.
35 Og da det led mot neste dag, tok han to penninger fram og gav verten og sa til ham: Plei ham! og hva mere du måtte koste på ham, det skal jeg betale deg igjen når jeg kommer tilbake.
36 Hvem av disse tre synes du nå viste seg som den manns neste som var falt iblant røverne?
37 Han sa: Den som gjorde barmhjertighet imot ham. Da sa Jesus til ham: Gå du bort og gjør likeså!
38 Og det skjedde mens de var på vandring, at han kom til en by, og en kvinne ved navn Marta tok imot ham i sitt hus.
39 Og hun hadde en søster som hette Maria; hun satte seg ved Jesu føtter og hørte på hans ord.
40 Men Marta hadde det meget travelt med å tjene ham; hun gikk da fram og sa: Herre! bryr du deg ikke om at min søster har latt meg bli alene om å tjene deg? Si da til henne at hun skal hjelpe meg!
41 Men Jesus svarte og sa til henne: Marta! Marta! du gjør deg strev og uro med mange ting;
42 men ett er nødvendig. Maria har valgt den gode del, som ikke skal tas fra henne.
