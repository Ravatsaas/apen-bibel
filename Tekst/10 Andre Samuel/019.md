## Kapittel 19

1 Folk kom og sa til Joab: Kongen gråter og sørger over Absalom.
2 Og seieren ble den dag til sorg for alt folket, fordi folket den dag fikk høre at kongen var bedrøvet over sin sønn.
3 Den dag stjal folket seg inn i byen, som folk stjeler seg hjem når de er skamfulle fordi de har flyktet i krigen.
4 Men kongen hadde tilhyllet sitt ansikt og ropte med høy røst: Min sønn Absalom! Absalom, min sønn, min sønn!
5 Da gikk Joab inn i huset til kongen og sa: Idag vanærer du alle dine menn, som idag har berget både ditt liv og dine sønners og døtres og dine hustruers og medhustruers liv;
6 du elsker jo dem som hater deg, og hater dem som elsker deg; for idag har du vist at hverken høvedsmenn eller tjenere er til for deg; og jeg skjønner nå at om Absalom var i live og alle vi andre var død idag, da syntes du det var som det skulle.
7 Stå nå opp og gå ut og tal vennlig til dine menn! For jeg sverger ved Herren at går du ikke ut, så blir det ikke en mann hos deg natten over, og dette vil bli verre for deg enn alt det onde som er kommet over deg fra din ungdom av til nå.
8 Da sto kongen opp og satte seg i porten, og da alt folket fikk vite at kongen satt i porten, kom de alle og gikk fram for kongen. Men Israel hadde flyktet, hver mann til sitt hjem.
9 Og alt folket i alle Israels stammer gikk i rette med hverandre og sa: Kongen har fridd oss av våre fienders hånd, og han har reddet oss fra filistrene, og nå er han flyktet ut av landet for Absalom.
10 Men Absalom, som vi hadde salvet til konge over oss, er død i krigen; hvorfor sier dere da ikke et ord om å føre kongen tilbake?
11 Da sendte kong David bud til prestene Sadok og Abjatar med de ord: Tal til Judas eldste og si: Hvorfor er dere de siste til å hente kongen tilbake til hans hus? For det var kommet kongen for øre i hans hus at hele Israel talte slik.
12 Dere er mine brødre, dere er mitt eget kjød og blod; hvorfor er dere da de siste til å hente kongen tilbake?
13 Og til Amasa skal dere si: Er du ikke mitt eget kjød og blod? Gud la det gå meg ille både nå og siden om ikke du alltid skal være min hærfører i stedet for Joab.
14 Slik bøyde han alle Judas menns sinn og vant dem for seg alle som én, og de sendte det bud til kongen: Vend tilbake, du og alle dine menn!
15 Så gav kongen seg på tilbakeveien og kom til Jordan. Da var Juda alt kommet til Gilgal for å dra kongen i møte og føre ham over Jordan.
16 Benjaminitten Sime'i, Geras sønn, fra Bahurim, skyndte seg og dro ned med Judas menn for å møte kong David,
17 og tusen mann av Benjamin var med ham, og Siba, som hadde vært tjener for Sauls hus, med sine femten sønner og tyve tjenere; og de satte skyndsomt over Jordan før kongen.
18 Og ferjen fór over elven for å føre kongens hus over og være til hans rådighet i alle ting. Men Sime'i, Geras sønn, falt ned for kongen da han skulle fare over Jordan;
19 og han sa til kongen: Herre, tilregn meg ikke min brøde og kom ikke i hu hvordan din tjener forbrøt seg den dag da min herre konge dro ut fra Jerusalem! Kongen må ikke la det gå seg til hjerte!
20 For din tjener vet at jeg har syndet; men se, idag er jeg den første av hele Josefs hus som er kommet hit ned for å møte min herre kongen.
21 Men Abisai, Serujas sønn, tok til orde og sa: Skal ikke Sime'i late livet - han som har bannet Herrens salvede?
22 Da sa David: Hva har jeg med dere å gjøre, dere Serujas sønner, at dere idag skulle bli mine motstandere? Skulle noen mann i Israel late livet idag? Jeg vet jo at jeg idag er blitt konge over Israel.
23 Så sa kongen til Sime'i: Du skal ikke dø. Og kongen tilsvor ham det.
24 Mefiboset, Sauls sønn, dro og ned for å møte kongen; han hadde ikke vasket sine føtter og ikke stelt sitt skjegg og ikke vasket sine klær like fra den dag kongen dro bort, til den dag han kom tilbake med fred.
25 Da nå hele Jerusalem kom kongen i møte, sa kongen til ham: Hvorfor fulgte du ikke med meg, Mefiboset?
26 Han svarte: Herre konge! Min tjener narret meg; for din tjener sa: Jeg vil ha mitt asen salt, så jeg kan ride på det og følge med kongen; for din tjener er lam.
27 Og han baktalte din tjener for min herre kongen. Men min herre kongen er som en Guds engel; gjør derfor som du synes.
28 For hele min fars hus hadde ikke annet å vente av min herre kongen enn død, og dog gav du din tjener plass blandt dem som eter ved ditt bord; hva rett har jeg da mere å kreve, og hva mere har jeg å rope til kongen om?
29 Kongen sa til ham: Hvorfor blir du ved å tale herom? Jeg sier: Du og Siba skal dele jordeiendommen.
30 Da sa Mefiboset til kongen: Han kan gjerne få alt sammen, siden min herre kongen er kommet hjem igjen med fred.
31 Gileaditten Barsillai var og kommet ned fra Rogelim og satte med kongen over Jordan for å ledsage ham et stykke på veien.
32 Barsillai var meget gammel, åtti år; han hadde sørget for mat og drikke til kongen under hans opphold i Mahana'im; for han var en meget rik mann.
33 Kongen sa da til Barsillai: Dra med meg, så vil jeg sørge for deg hjemme hos meg i Jerusalem.
34 Barsillai svarte: Hvor mange dager og år kan jeg vel enda ha å leve, at jeg skulle dra med kongen opp til Jerusalem?
35 Jeg er idag åtti år; kan jeg vel nå skjelne mellom godt og ondt, eller kan din tjener smake hva jeg eter og drikker, eller kan jeg nå lenger høre på sangere og sangerinner? Hvorfor skulle da din tjener lenger være min herre kongen til byrde?
36 Bare for en kort tid kan din tjener gå med kongen over Jordan; men hvorfor skulle kongen vise meg en slik velgjerning?
37 Kjære, la din tjener vende tilbake, så jeg kan dø i min egen by, hvor min fars og min mors grav er! Men se, her er din tjener Kimham; la ham få dra med min herre kongen, og gjør med ham som du synes!
38 Da sa kongen: Kimham skal dra med meg, og jeg vil gjøre mot ham som du vil, og alt hva du ønsker av meg, vil jeg gjøre for deg.
39 Så dro da alt folket over Jordan, og kongen dro over; og kongen kysset Barsillai, og Barsillai velsignet ham og vendte tilbake til sitt hjem.
40 Kongen fór over til Gilgal, og Kimham fór med ham; og hele Judas folk førte kongen over, og likeså halvdelen av Israels folk.
41 Men da kom alle Israels menn til kongen og sa til ham: Hvorfor har våre brødre, Judas menn, stjålet deg bort og ført kongen og hans hus og alle Davids menn med ham over Jordan?
42 Da tok alle Judas menn til orde og sa til Israels menn: Fordi kongen er oss nærmest. Og hvorfor er dere harme for dette? Har vi vel tæret på kongens gods, eller har vi hatt noen vinning av ham?
43 Men Israels menn svarte Judas menn slik: Ti ganger større del enn dere har vi i den som er konge, og slik også i David; hvorfor har dere da ringeaktet oss? Og var det ikke vi som først talte om å hente vår konge tilbake? Men Judas menns svar var enda hårdere enn det Israels menn hadde talt.
