## Kapittel 1

1 Da Saul var død, og David var vendt tilbake etter at han hadde slått amalekittene, ble David enda to dager i Siklag.
2 Da hendte det den tredje dag at det kom en mann fra Sauls leir med sønderrevne klær og jord på sitt hode; og da han kom til David, kastet han seg ned på jorden for ham.
3 David spurte ham: Hvor kommer du fra? Han svarte: Jeg har flyktet fra Israels leir.
4 Da sa David til ham: Hvordan er det gått? Fortell meg det! Han svarte: Folket flyktet fra striden; mange av folket falt og døde, og Saul og hans sønn Jonatan er også død.
5 Da sa David til den gutt som kom med denne tidende til ham: Hvordan vet du at Saul og hans sønn Jonatan er død?
6 Gutten, han som var kommet med tidenden til ham, svarte: Ved en hendelse kom jeg opp på Gilboafjellet, og der fikk jeg se Saul som sto og støttet seg på sitt spyd, mens vognene og hestfolket satte hårdt inn på ham.
7 Han vendte seg om, og da han så meg, ropte han på meg. Jeg svarte: Her er jeg.
8 Så spurte han: Hvem er du? Jeg svarte: Jeg er en amalekitt.
9 Da sa han til meg: Kom hit til meg og drep meg! For krampen har grepet meg, men jeg har enda min fulle livskraft.
10 Så gikk jeg bort til ham og drepte ham, for jeg visste at han ikke ville overleve sitt fall; og jeg tok kongesmykket som han hadde på hodet, og ringen han bar på armen, og tok dem med hit til min herre.
11 Da tok David og sønderrev sine klær, og det samme gjorde alle de menn som var hos ham.
12 Og de klaget og gråt og fastet helt til kvelden over Saul og hans sønn Jonatan og over Herrens folk og over Israels hus, fordi de var falt for sverdet.
13 Så spurte David gutten som var kommet med tidenden til ham: Hvor er du fra? Han svarte: Jeg er sønn av en amalekitt som er flyttet inn her.
14 Da sa David til ham: Hvordan kunne du driste deg til å utrekke din hånd og ta livet av Herrens salvede?
15 Og David kalte på en av sine menn og sa: Kom hit og hugg ham ned! Og han slo ham ihjel.
16 Men David sa til ham: Ditt blod komme over ditt hode; for din egen munn vidnet mot deg da du sa: Jeg har drept Herrens salvede.
17 Og David kvad denne klagesang over Saul og hans sønn Jonatan,
18 og han befalte at Judas barn skulle lære den; "buen"* heter den, og den er opskrevet i Den rettskafnes bok**: / {* slik kaltes den etter ordet bue, 2SA 1, 22.} / {** JOS 10, 13.}
19 Din pryd, Israel, ligger ihjelslått på dine hauger; o, at heltene skulle falle!
20 Forkynn det ikke i Gat, meld det ikke på gatene i Askalon, at ikke filistrenes døtre skal glede seg, de uomskårnes døtre juble!
21 Dere Gilboa-fjell! Ikke falle det dugg eller regn på dere, ei heller være der marker som bærer offergaver! For der ble heltes skjold plettet med blod, Sauls skjold, ei salvet med olje.
22 Fra falnes blod, fra heltes kjøtt vek Jonatans bue aldri tilbake, aldri kom Sauls sverd umettet hjem.
23 Saul og Jonatan, elskelige og milde i livet, ble heller ikke skilt i døden; hurtigere var de enn ørner, sterkere enn løver.
24 Dere Israels døtre! Gråt over Saul som kledde dere yndig i purpur, som satte smykker av gull på deres klær!
25 O, at heltene skulle falle i striden! Jonatan ligger ihjelslått på dine hauger!
26 Hjertelig bedrøvet er jeg over deg, min bror Jonatan! Du var meg inderlig kjær; din kjærlighet var meg dyrebarere enn kvinners kjærlighet.
27 O, at heltene skulle falle, og krigens redskaper omkomme!
