## Kapittel 15

1 En tid etter la Absalom seg til vogn og hester og femti mann som løp foran ham.
2 Og Absalom pleide å stå tidlig opp og stille seg ved siden av veien til porten; og så ofte det kom en mann som hadde en sak han ville føre fram for kongen og få dom i, kalte Absalom på ham og spurte: Hvilken by er du fra? Når han så svarte: Din tjener er fra den og den av Israels stammer,
3 sa Absalom til ham: Din sak er god og rett; men hos kongen er det ingen som hører på deg.
4 Så sa Absalom: Bare de ville sette meg til dommer i landet! Da skulle hver mann som hadde en trette eller sak, komme til meg, og jeg skulle hjelpe ham til sin rett.
5 Og når noen gikk fram og ville bøye seg for ham, rakte han ut sin hånd og tok fatt i ham og kysset ham.
6 Slik gjorde Absalom med hele Israel når de kom til kongen for å få dom, og Absalom stjal Israels menns hjerte.
7 Da det nå var gått fire år, sa Absalom til kongen: La meg få dra til Hebron og innfri det løfte jeg har gjort Herren!
8 For din tjener gjorde et løfte dengang jeg bodde i Gesur i Syria, og sa: Fører Herren meg tilbake igjen til Jerusalem, så vil jeg ofre til Herren.
9 Kongen svarte: Gå i fred! Så gjorde han seg rede og dro til Hebron.
10 Og Absalom sendte speidere omkring i alle Israels stammer og sa: Når dere hører basunen lyde, så skal dere si: Absalom er blitt konge i Hebron.
11 Sammen med Absalom gikk to hundre menn fra Jerusalem, som var innbudt, og som gikk med i all troskyldighet og ikke visste av noen ting.
12 Og mens Absalom bar fram offerne, hentet han gilonitten Akitofel, Davids rådgiver, fra hans by Gilo. Og sammensvergelsen ble sterk, og det samlet seg flere og flere folk hos Absalom.
13 Så kom det noen med bud til David og sa: Hver manns hjerte i Israel henger ved Absalom.
14 Da sa David til alle sine menn som var hos ham i Jerusalem: Kom, la oss flykte! Ellers kan vi ikke berge oss for Absalom. Skynd dere avsted, så ikke han skal skynde seg og nå oss og føre ulykke over oss og slå byen med sverdets egg.
15 Kongens tjenere svarte: Alt hva du vil, herre konge, er dine tjenere rede til å gjøre.
16 Så tok kongen ut, og hele hans hus fulgte ham; bare ti medhustruer lot kongen bli tilbake for å ta vare på huset.
17 Så tok da kongen ut, og alt folket fulgte ham, og de stanset ved det siste hus.
18 Og alle hans menn og hele livvakten dro fram ved siden av ham, og alle gittittene, seks hundre mann som hadde fulgt ham fra Gat, dro fram foran kongen.
19 Da sa kongen til gittitten Ittai: Hvorfor går du og med oss? Vend tilbake og bli hos kongen! For du er en fremmed og tilmed bortført fra ditt hjemsted.
20 Igår kom du, og idag skulle jeg la deg vanke om med oss, jeg som ikke vet hvor min vei kan falle. Vend tilbake og før dine brødre tilbake med deg, og Guds miskunnhet og trofasthet være med dere!
21 Men Ittai svarte kongen og sa: Så sant Herren lever, og så sant min herre kongen lever: Der hvor min herre kongen er, enten det bærer til død eller til liv, der og intet annet sted vil din tjener være.
22 Da sa David til Ittai: Vel, så dra med oss! Så dro gittitten Ittai fram med alle sine menn og alle de barn han hadde med seg.
23 Og hele landet gråt høyt, da alt folket dro fram, og kongen gikk over bekken Kidron, og alt folket gikk og over og tok veien bortimot ørkenen.
24 Da kom også Sadok med alle levittene; de bar Guds pakts-ark, og de satte Guds ark ned, og på samme tid gikk Abjatar opp*, inntil alt folket hadde draget ut av byen. / {* til Oljeberget.}
25 Da sa kongen til Sadok: Før Guds ark tilbake til byen! Finner jeg nåde for Herrens øyne, så fører han meg tilbake og lar meg se den og dens bolig;
26 men dersom han sier slik: Jeg har ikke velbehag i deg - så er jeg her; han får gjøre med meg som han synes!
27 Og kongen sa til presten Sadok: Forstår du meg? Vend tilbake til byen i fred, og din sønn Akima'as og Abjatars sønn Jonatan - begge deres sønner - skal være med dere!
28 Husk på at jeg vil dryge på moene i ørkenen inntil det kommer et ord fra dere med budskap til meg.
29 Så førte Sadok og Abjatar Guds ark tilbake til Jerusalem, og de ble der.
30 Men David gikk gråtende opp Oljeberget med tilhyllet hode og barfotet, og alt folket som var med ham, hadde og tilhyllet sine hoder og gikk gråtende opover.
31 Da David fikk bud om at Akitofel var blandt de sammensvorne hos Absalom, sa han: Gjør Akitofels råd til dårskap, Herre!
32 Da nå David kom til toppen, hvor han ville tilbede Gud, fikk han se arkitten Husai som kom ham i møte med sønderrevet kjortel og jord på sitt hode.
33 David sa til ham: Dersom du drar videre med meg, vil du bare bli til byrde for meg;
34 men dersom du vender tilbake til byen og sier til Absalom: Jeg vil være din tjener, konge! Jeg har før vært din fars tjener, men nå vil jeg være din tjener - så vil du gjøre Akitofels råd til intet for meg.
35 Der har du jo og prestene Sadok og Abjatar hos deg. Alt du får høre fra kongens hus, skal du melde prestene Sadok og Abjatar.
36 Begge deres sønner, Akima'as, Sadoks sønn, og Jonatan, Abjatars sønn, er der hos dem; med dem skal dere sende meg bud om alt det dere får høre.
37 Så kom da Husai, Davids venn, til byen, og på samme tid kom også Absalom til Jerusalem.
