## Kapittel 3

1 Krigen mellom Sauls hus og Davids hus ble langvarig; og David ble sterkere og sterkere, men Sauls hus ble svakere og svakere.
2 David fikk seks sønner i Hebron: Hans førstefødte var Amnon, sønn av Akinoam fra Jisre'el.
3 Den annen var Kilab*, sønn av Abiga'il, karmelitten Nabals hustru, og den tredje Absalom, sønn av Ma'aka, som var datter til Talmai, kongen i Gesur, / {* kalles og Daniel, 1KR 3, 1.}
4 den fjerde Adonja, sønn av Haggit, den femte Sefatja, sønn av Abital,
5 og den sjette Jitream, sønn av Davids hustru Egla. Disse sønner fikk David i Hebron.
6 Mens krigen sto på mellom Sauls hus og Davids hus, støttet Abner Sauls hus.
7 Nå hadde Saul hatt en medhustru ved navn Rispa, datter til Aja. Så sa Isboset til Abner: Hvorfor er du gått inn til min fars medhustru?
8 Abner ble harm over Isbosets ord og sa: Er jeg et hundehode som holder med Juda? Den dag idag gjør jeg vel mot Sauls, din fars hus, mot hans brødre og hans venner; jeg har ikke overgitt deg i Davids hånd, og så går du nå i rette med meg for denne kvinnes skyld!
9 Gud la det gå Abner ille både nå og siden om jeg ikke gjør slik mot David som Herren har tilsvoret ham,
10 og tar kongedømmet fra Sauls hus og oppreiser Davids trone over Israel og over Juda fra Dan like til Be'erseba.
11 Og han torde ikke svare Abner et ord mere, så redd var han for ham.
12 Og Abner sendte bud i sitt sted til David og lot si: Hvem hører landet til? Og han lot fremdeles si: Gjør en pakt med meg, så skal jeg hjelpe deg og få hele Israel til å gå over til deg.
13 Han svarte: Godt, jeg vil gjøre en pakt med deg; bare én ting krever jeg av deg: Du skal ikke komme for mine øyne før du har med deg Mikal, Sauls datter, når du kommer for å trede fram for meg.
14 Og David sendte bud til Isboset, Sauls sønn, og lot si: Gi meg min hustru Mikal, som jeg vant meg til brud med hundre filistrers forhuder!
15 Da sendte Isboset bud og tok henne fra hennes mann Paltiel, sønn av La'is.
16 Og hennes mann fulgte med og gikk gråtende etter henne like til Bahurim; men Abner sa til ham: Gå hjem igjen! Da vendte han om.
17 Men Abner talte med Israels eldste og sa: Allerede lenge har dere ønsket å få David til konge over dere.
18 Så la ham nå bli det! For Herren har sagt om David: Ved min tjener Davids hånd vil jeg frelse mitt folk Israel fra filistrenes og alle deres fienders hånd.
19 Abner talte også med benjaminittene. Så gikk han avsted for å tale med David i Hebron om alt det som Israel og hele Benjamins hus hadde besluttet.
20 Abner kom til David i Hebron med tyve mann, og David gjorde et gjestebud for Abner og de menn som var med ham.
21 Og Abner sa til David: Jeg vil ta avsted og samle hele Israel til min herre kongen, så de kan gjøre en pakt med deg, og du kan råde over alt det du ønsker. Så lot David Abner fare, og han dro bort i fred.
22 I det samme kom Davids folk og Joab hjem fra et herjetog og hadde meget bytte med seg; Abner var da ikke lenger hos David i Hebron, for han hadde latt ham fare, og han hadde draget bort i fred.
23 Da nå Joab og hele hæren som var med ham, kom hjem, fikk Joab høre at Abner, Ners sønn, var kommet til kongen, og at kongen hadde latt ham fare, og at han hadde draget bort i fred.
24 Da gikk Joab inn til kongen og sa: Hva har du gjort? Abner kom til deg; hvorfor lot du ham da fare sin vei?
25 Du kjenner da Abner, Ners sønn, og vet at han er kommet for å narre deg og for å få rede på all din ferd og alt det du gjør.
26 Så gikk Joab bort igjen fra David og sendte noen folk avsted som skulle hente Abner, og de førte ham tilbake fra Sira-brønnen; men David visste ikke noe om det.
27 Da nå Abner kom tilbake til Hebron, tok Joab ham til side midt inn i porten for å tale med ham i ro; og der stakk han ham i underlivet, så han døde; det var for å hevne sin bror Asaels blod.
28 Da David siden fikk høre dette, sa han: Jeg og mitt kongedømme er for evig uten skyld for Herren i Abners, Ners sønns blod.
29 La det komme over Joabs hode og over hele hans fars hus, og la det i Joabs hus aldri fattes noen som har flod eller er spedalsk, eller noen som går med krykke, eller som faller for sverdet, eller som mangler brød.
30 Slik myrdet Joab og hans bror Abisai Abner, fordi han hadde drept deres bror Asael ved Gibeon under striden.
31 Men David sa til Joab og alt folket som var hos ham: Sønderriv deres klær og bind sekk om dere og gå klagende foran Abner! Og kong David gikk selv etter båren.
32 Så begravde de Abner i Hebron, og kongen gråt høyt ved Abners grav, og alt folket gråt.
33 Og kongen kvad denne klagesang over Abner: Skulle da Abner dø som en niding dør?
34 Dine hender var ikke bundet og dine føtter ikke lagt i lenker; som en faller for ugjerningsmenn, så falt du. - Og alt folket ble ved å gråte over ham.
35 Så kom alt folket for å få David til å ta mat til seg mens det enda var dag. Men David svor: Gud la det gå meg ille både nå og siden om jeg smaker brød eller noe annet før solen går ned!
36 Og alt folket forsto det, og de syntes godt om det; alt det kongen gjorde, syntes folket godt om.
37 Og på den dag skjønte alt folket og hele Israel at det ikke var kongen som var ophavsmann til drapet på Abner, Ners sønn.
38 Og kongen sa til sine menn: Vet dere ikke at en høvding og stor mann er falt i Israel på denne dag?
39 Men jeg er enda svak og bare salvet til konge, og disse menn, Serujas sønner, er mektigere enn jeg. Herren gjengjelde den som gjør ondt, det onde han gjør!
