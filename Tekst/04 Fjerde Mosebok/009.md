## Kapittel 9

1 Og Herren talte til Moses i Sinai ørken i det annet år etter at de var gått ut av Egypt, i den første måned, og sa:
2 Israels barn skal holde påske på den fastsatte tid.
3 Den fjortende dag i denne måned, mellom de to aftenstunder, skal dere holde påske på den fastsatte tid. Etter alle lover og forskrifter som gjelder om den, skal dere holde den.
4 Da talte Moses til Israels barn og sa at de skulle holde påske.
5 Og de holdt påske i den første måned, på den fjortende dag i måneden, mellom de to aftenstunder, i Sinai ørken; aldeles som Herren hadde befalt Moses, slik gjorde Israels barn.
6 Men det var noen menn som var blitt urene av et lik, så de ikke kunne holde påske den dag; disse menn trådte samme dag fram for Moses og Aron
7 og sa til ham: Vi er blitt urene av et lik; hvorfor skal det være oss nektet å bære fram Herrens offer på den fastsatte tid sammen med de andre Israels barn?
8 Da sa Moses til dem: Vent, så jeg kan få høre hva Herren befaler om dere.
9 Og Herren talte til Moses og sa:
10 Tal til Israels barn og si: Om noen blandt dere eller blandt deres etterkommere er blitt uren av et lik eller er på langreise, skal han allikevel holde påske for Herren;
11 i den annen måned på den fjortende dag, mellom de to aftenstunder, skal de holde den; med usyret brød og bitre urter skal de spise påskelammet.
12 De skal ikke levne noe av det til om morgenen og ikke bryte noe ben på det; de skal i ett og alt holde påsken etter loven som gjelder om den.
13 Men den som er ren og ikke er på reise og enda lar være å holde påske, han skal utryddes av sitt folk, fordi han ikke bar fram Herrens offer på den fastsatte tid; den mann skal lide for sin synd.
14 Og når en fremmed oppholder seg hos dere og vil holde påske for Herren, så skal han holde den etter loven om påsken og etter forskriftene om den; der skal gjelde én lov for dere, både for den fremmede og for den innfødte i landet.
15 Den dag tabernaklet ble reist, dekket skyen tabernaklet, vidnesbyrdets telt; og om kvelden var der som et ildskjær over tabernaklet like til om morgenen.
16 Slik var det alltid: Skyen dekket det*, og om natten var der som et ildskjær. / {* om dagen.}
17 Og hver gang skyen løftet seg fra teltet, brøt Israels barn straks opp; og på det sted hvor skyen lot seg ned, der leiret Israels barn seg.
18 Etter Herrens befaling brøt Israels barn opp, og etter Herrens befaling leiret de seg; alle de dager skyen hvilte over tabernaklet, lå de i leir.
19 Når skyen ble over tabernaklet i mange dager, da rettet Israels barn seg etter det som Herren hadde sagt, og brøt ikke opp.
20 Stundom hendte det at skyen var bare noen få dager over tabernaklet; etter Herrens befaling lå de da i leir, og etter Herrens befaling brøt de opp.
21 Men stundom hendte det at skyen var der bare fra kveld til morgen; når da skyen løftet seg om morgenen, brøt de opp. Eller den var der en dag og en natt; når da skyen løftet seg, brøt de opp.
22 Eller den var der et par dager eller en måned eller enda lenger; når skyen drygde så lenge og ble liggende over tabernaklet, da lå Israels barn i leir og brøt ikke opp, men når den løftet seg, brøt de opp.
23 Etter Herrens befaling leiret de seg, og etter Herrens befaling brøt de opp; de rettet seg etter det som Herren hadde sagt - etter det som Herren hadde befalt ved Moses.
