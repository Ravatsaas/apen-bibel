## Kapittel 18

1 Da sa Herren til Aron: Du og dine sønner og hele din fars hus skal bære skylden for overtredelser mot helligdommen, og du og dine sønner skal bære skylden for overtredelser mot deres presteembede.
2 Også dine brødre, Levi stamme, din fars stamme, skal du la komme nær til sammen med deg, - og de skal holde seg til deg og tjene deg; men du og dine sønner, dere skal stå foran vidnesbyrdets telt.
3 Og de skal ta vare på det du skulle varetatt, og det som er å vareta ved hele teltet; men helligdommens redskaper* og alteret må de ikke komme nær, for at de ikke skal dø, både de og dere. / {* 4MO 4, 5 fg.}
4 De skal holde seg til deg og ta vare på det som er å vareta ved sammenkomstens telt, hele arbeidet ved teltet; men ingen fremmed må komme nær til dere.
5 Men dere skal ta vare på det som skal varetas ved helligdommen, og det som er å vareta ved alteret, for at det ikke mere skal komme vrede over Israels barn.
6 For det er jeg som har tatt deres brødre levittene ut blant Israels barn som en gave til dere, overgitt til Herren for å utføre tjenesten ved sammenkomstens telt.
7 Men du og dine sønner skal ta vare på deres prestetjeneste i alt som vedkommer alteret og gjerningen innenfor forhenget, og utføre tjenesten. Jeg gir dere deres prestetjeneste som en gave; men den fremmede som kommer nær til, skal late livet.
8 Og Herren talte til Aron: Se, jeg har gitt deg det som skal gjemmes av gavene til meg; alt det som Israels barn helliger, har jeg gitt deg som ditt embedes del og dine sønner som en evig rettighet.
9 Dette skal høre deg til av det høyhellige og undtas fra ilden: alle deres offer, både matoffer og syndoffer og skyldoffer, som de gir meg til gjengjeld; de er høyhellige og skal høre deg og dine sønner til.
10 På det høyhellige sted skal du spise det; alt mannkjønn kan spise av det, hellig skal det være for deg.
11 Likeledes skal dette høre deg til som de gaver de skal avgi: Alle Israels barns svingegaver, dem har jeg gitt deg og dine sønner og dine døtre som en evig rettighet; enhver i ditt hus som er ren, kan spise av det.
12 Alt det beste av olje og alt det beste av most og korn, førstegrøden derav, som de skal gi Herren, har jeg gitt deg.
13 Førstegrøden av alt det som er i deres land, som de kommer til Herren med, skal høre deg til; enhver i ditt hus som er ren, kan spise av det.
14 Alt bannlyst i Israel skal høre deg til.
15 Alt som åpner morsliv, alt levende som de kommer til Herren med, enten det er mennesker eller dyr, skal høre deg til. Dog skal du la dem løse det som er førstefødt av mennesker, og likeså skal du la dem løse det som er førstefødt av de urene dyr.
16 Og løsepengene for en gutt skal du la dem utrede fra han er en måned gammel, etter det verd du skal sette på ham: fem sekel sølv etter helligdommens vekt, sekelen regnet til tyve gera.
17 Men det førstefødte av kyr eller av sauer eller av geiter skal ikke løses; de er hellige; deres blod skal du sprenge på alteret, og deres fett skal du brenne som ildoffer til en velbehagelig duft for Herren.
18 Men deres kjøtt skal høre deg til; slik som svinge-brystet og det høyre lår skal det høre deg til.
19 Alle hellige gaver som Israels barn skal avgi til Herren, har jeg gitt deg og dine sønner og dine døtre som en evig rettighet; dette er en evig saltpakt* for Herrens åsyn for deg og dine etterkommere. / {* d.e. en ubrytelig pakt.}
20 Og Herren sa til Aron: Du skal ikke ha noen arv i deres land, og det skal ikke tilfalle deg noen del iblant dem; jeg er din del og din arv blant Israels barn.
21 Men all tiende i Israel har jeg gitt Levis barn til arv, som lønn for den tjeneste de utfører, tjenesten ved sammenkomstens telt.
22 Israels barn skal ikke mere komme nær til sammenkomstens telt, for da fører de synd over seg og må dø.
23 Men levittene, de skal utføre tjenesten ved sammenkomstens telt, og de skal bære skylden for folkets overtredelser; det skal være en evig lov, fra slekt til slekt. Men noen arvedel skal de ikke ha blant Israels barn.
24 For den tiende som Israels barn skal avgi til Herren, har jeg gitt levittene til arv; derfor har jeg sagt til dem at de ikke skal ha noen arv blant Israels barn.
25 Og Herren talte til Moses og sa:
26 Du skal tale til levittene og si til dem: Når dere tar imot den tiende av Israels barn som jeg har sagt dere skal få av dem som deres arv da skal dere gi Herren en gave av den - tiendedelen av tienden,
27 og denne deres gave skal regnes for dere som jevngod med kornet fra treskeplassen og med vinen fra persen.
28 Slik skal også dere avgi en gave til Herren av all den tiende som dere får av Israels barn, og denne gave til Herren av deres tiende skal dere gi til Aron, presten.
29 Av alle de gaver dere får, skal dere avgi til Herren hele den gave som tilkommer ham; det beste av enhver gave skal være den del som helliges ham.
30 Og du skal si til dem: Når dere har avgitt den beste del av det, da skal det regnes for levittene likt med det som kommer inn fra treskeplassen og fra vinpersen.
31 Dere kan spise det hvor dere vil, dere og deres husfolk; for det er den lønn dere får for deres tjeneste ved sammenkomstens telt.
32 Når dere slik avgir det beste av det, kommer dere ikke til å føre synd over dere, og da vanhelliger dere ikke Israels barns hellige gaver og skal ikke dø.
