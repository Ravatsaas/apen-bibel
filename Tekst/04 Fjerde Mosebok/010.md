## Kapittel 10

1 Og Herren talte til Moses og sa:
2 Gjør deg to trompeter av sølv; i drevet arbeid skal du gjøre dem. Og du skal bruke dem når menigheten skal kalles sammen, og når leirene skal bryte opp.
3 Når der støtes i dem begge, da skal hele menigheten samle seg hos deg ved inngangen til sammenkomstens telt.
4 Støtes der bare i den ene, da skal høvdingene, overhodene for Israels tusener, samle seg hos deg.
5 Men når dere blåser alarm, da skal de leire som ligger mot øst, bryte opp.
6 Og når dere blåser alarm annen gang, da skal de leire som ligger mot syd, bryte opp. Alarm skal der blåses når de skal bryte opp.
7 Men når menigheten skal kalles sammen, skal dere støte i dem og ikke blåse alarm.
8 Arons sønner, prestene, er det som skal blåse i trompetene. Dette skal være en evig lov for dere, fra slekt til slekt.
9 Og når dere drar i krig i deres land mot fiender som overfaller dere, da skal dere blåse alarm med trompetene; og Herren deres Gud skal komme dere i hu, så dere skal bli frelst fra deres fiender.
10 Og på deres gledesdager og deres høytider og deres nymånedager skal dere støte i trompetene når dere ofrer deres brennoffer og deres takkoffer, og de skal minne om dere for deres Guds åsyn; jeg er Herren deres Gud.
11 Og det skjedde i det annet år i den annen måned, på den tyvende dag i måneden, da løftet skyen seg fra vitnesbyrdets tabernakel,
12 og Israels barn brøt opp og dro i dagsreiser fra Sinai ørken, og skyen lot seg ned i ørkenen Paran.
13 Dette var første gang de brøt opp, og det var etter Herrens ord ved Moses.
14 Først brøt Judas barns leir opp med sitt banner, hær etter hær, og høvdingen for deres hær var Nahsjon, Amminadabs sønn.
15 Og høvding for Issakars stammes hær var Netanel, Suars sønn.
16 Og høvding for Sebulons stammes hær var Eliab, Helons sønn.
17 Så ble tabernaklet tatt ned, og Gersons barn og Meraris barn, de som bar tabernaklet, brøt opp.
18 Så brøt Rubens leir opp med sitt banner, hær etter hær, og høvdingen for deres hær var Elisur, Sede'urs sønn.
19 Og høvding for Simeons stammes hær var Selumiel, Surisaddais sønn.
20 Og høvding for Gads stammes hær var Eljasaf, De'uels sønn.
21 Så brøt kahatittene opp, de som bar de høyhellige ting; og før de kom fram, hadde de andre[^1] reist tabernaklet.
22 Så brøt Efra'ims leir opp med sitt banner, hær etter hær, og høvdingen for deres hær var Elisama, Ammihuds sønn.
23 Og høvding for Manasse stammes hær var Gamliel, Pedasurs sønn.
24 Og høvding for Benjamins stammes hær var Abidan, Gideonis sønn.
25 Så brøt Dans leir opp med sitt banner, hær etter hær - de var hele togets baktropp, og høvdingen for deres hær var Akieser, Ammisaddais sønn.
26 Og høvding for Asers stammes hær var Pagiel, Okrans sønn.
27 Og høvding for Naftali stammes hær var Akira, Enans sønn.
28 Slik var Israels barn fylket når de brøt opp, hær for hær. Så brøt de opp,
29 og Moses sa til midianitten Hobab, Re'uels sønn, Moses' svoger: Vi bryter nå opp til det sted hvorom Herren har sagt: Jeg vil gi dere det. Kom med oss! Så vil vi gjøre vel imot deg; for Herren har lovt Israel alt hva godt er.
30 Men han svarte: Jeg vil ikke gå med, jeg vil dra hjem til mitt land og min slekt.
31 Da sa Moses: Å nei, forlat oss ikke! Du vet jo best hvor vi kan leire oss i ørkenen, og du skal være vårt øye;
32 går du med oss, da vil vi la deg få godt av det gode som Herren gjør mot oss.
33 Så dro de da fra Herrens berg tre dagsreiser fram; og Herrens pakts ark dro foran dem de tre dagsreiser for å søke et hvilested for dem.
34 Herrens sky var over dem om dagen når de brøt opp fra leiren.
35 Og når arken brøt opp, sa Moses: Reis deg, Herre, så dine fiender spredes, og de som hater deg, flykter for ditt åsyn!
36 Og når den hvilte, sa han: Kom tilbake, Herre, til Israels titusen tusener!

[^1]:  4MO 10, 17.
