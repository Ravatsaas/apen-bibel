## Kapittel 21

1 Da den kana'anittiske konge i Arad, som bodde i sydlandet, hørte at Israel dro fram på veien til Atarim, gav han seg i strid med Israel og førte noen av dem bort som fanger.
2 Da gjorde Israel et løfte til Herren og sa: Gir du dette folk i min hånd, så vil jeg slå deres byer med bann.
3 Og Herren hørte Israels bønn og overgav kana'anittene til dem, og de slo dem og deres byer med bann; og de kalte stedet Horma*. / {* bann.}
4 Så brøt de opp fra fjellet Hor og tok veien til det Røde Hav for å dra omkring Edoms land; men på veien ble folket utålmodig,
5 og de talte mot Gud og mot Moses og sa: Hvorfor har dere ført oss opp fra Egypt, så vi må dø her i ørkenen? For her er hverken brød eller vann, og vi er inderlig leie av denne usle mat.
6 Da sendte Herren seraf-slanger* inn iblandt folket, og de bet folket; og der døde meget folk av Israel. / {* brennende d.e. giftige slanger.}
7 Så kom folket til Moses og sa: Vi har syndet, fordi vi har talt mot Herren og mot deg; bed til Herren at han vil ta slangene fra oss! Og Moses bad for folket.
8 Da sa Herren til Moses: Gjør deg en seraf-slange og sett den på en stang, så skal hver den som er bitt og ser på den, få leve.
9 Så gjorde Moses en kobberslange og satte den på en stang; og når en slange hadde bitt noen, og han så på kobberslangen, ble han i live.
10 Siden brøt Israels barn opp og leiret seg i Obot.
11 Så brøt de opp fra Obot og leiret seg ved Ije-Ha'abarim i ørkenen rett i øst for Moab.
12 Derfra brøt de opp og leiret seg i Sered-dalen.
13 Derfra brøt de opp og leiret seg på andre siden av Arnon, som går gjennom ørkenen og kommer fra amorittenes land; for Arnon er grensen mellom Moab og amorittene.
14 Derfor sies det i boken om Herrens kriger: Vaheb tok de med storm og bekkene, Arnons bekker,
15 og bekkelien som strekker seg bort til Ar-bygden og støter til Moabs grense.
16 Derfra brøt de opp til Be'er; det er den brønn som Herren talte om da han sa til Moses: Kall folket sammen, så vil jeg gi dem vann.
17 Da sang Israel denne sang: Vell opp, du brønn! Hils den med sang!
18 Du brønn som høvdinger har gravd, som folkets ypperste har boret med herskerstav, med sine kongespir! Fra ørkenen brøt de opp til Matana
19 og fra Matana til Nahaliel og fra Nahaliel til Bamot
20 og fra Bamot til den dal som ligger i Moab-marken, tett ved toppen av Pisga, og hvor en skuer ut over ørkenen.
21 Så sendte Israel bud til Sihon, amorittenes konge, og lot si:
22 La meg få dra gjennom ditt land! Vi skal ikke komme inn på akrene eller i vingårdene, heller ikke drikke vann av noen brønn; etter kongeveien vil vi dra, til vi er kommet gjennom ditt land.
23 Men Sihon gav ikke Israel lov til å dra gjennom sitt land. Han samlet alt sitt folk og dro ut i ørkenen mot Israel, og han kom til Jahas og stred mot Israel.
24 Men Israel slo ham med sverdets egg og tok hans land fra Arnon til Jabbok, til Ammons barns land; for Ammons barns grense var befestet.
25 Og Israel tok alle disse byer; og Israel bosatte seg i alle amorittenes byer, i Hesbon og alle byer som hørte under det.
26 For Hesbon var Sihons, amoritter-kongens, stad; han hadde ført krig mot Moabs forrige konge og tatt alt hans land fra ham like til Arnon.
27 Derfor sier skalden: Kom til Hesbon! Bygges og grunnfestes skal Sihons stad;
28 for ild fór ut fra Hesbon, en flamme fra Sihons stad; den fortærte Ar i Moab, dem som bodde på høydene ved Arnon.
29 Ve deg, Moab! Fortapt er du, Kamos' folk! Han* har sendt sine sønner som flyktninger og sine døtre som fanger til amorittenes konge Sihon. / {* nemlig Kamos, moabittenes fornemste avgud.}
30 Og vi skjøt dem ned; ødelagt er Hesbon, like til Dibon! vi herjet til Nofah, med ild helt til Medba.
31 Så ble Israel boende i amorittenes land.
32 Og Moses sendte folk for å utspeide Jaser, og de* tok de byer som hørte under det; og han drev ut amorittene som bodde der. / {* israelittene.}
33 Så vendte de seg til en annen kant og dro opover til Basan; men Og, kongen i Basan, dro ut mot dem til Edre'i med alt sitt folk for å stride mot dem.
34 Da sa Herren til Moses: Frykt ikke for ham! For jeg har gitt ham og alt hans folk og hans land i din hånd, og du skal gjøre med ham som du gjorde med Sihon, amorittenes konge, som bodde i Hesbon.
35 Så slo de ham og hans sønner og alt hans folk, så ingen ble tilbake eller slapp unna; og de tok hans land i eie.
