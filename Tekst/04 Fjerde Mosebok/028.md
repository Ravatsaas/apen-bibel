## Kapittel 28

1 Og Herren talte til Moses og sa:
2 Befal Israels barn og si til dem: Mitt offer, min mat, mine ildoffer, som er til velbehagelig duft for meg, skal dere akte på å bære fram for meg til fastsatt tid.
3 Og du skal si til dem: Dette er det ildoffer som dere skal bære fram for Herren: hver dag to årsgamle lam uten lyte til et stadig brennoffer.
4 Det ene lam skal du ofre om morgenen, og det andre skal du ofre mellom de to aftenstunder,
5 og som matoffer tiendedelen av en efa fint mel blandet med fjerdedelen av en hin olje av støtte oliven.
6 Dette er det stadige brennoffer, det samme som ble ofret ved Sinai berg til en velbehagelig duft, et ildoffer for Herren.
7 Og drikkofferet som hører til det første lam, skal være fjerdedelen av en hin; i helligdommen skal du ofre drikkoffer av sterk drikk til Herren.
8 Det andre lam skal du ofre mellom de to aftenstunder; med det samme matoffer som om morgenen og med det samme drikkoffer skal du ofre det; det er et ildoffer til en velbehagelig duft for Herren.
9 På sabbatsdagen skal du ofre to årsgamle lam uten lyte og som matoffer to tiendedeler av en efa fint mel blandet med olje, og drikkofferet som hører til.
10 Dette er sabbats-brennofferet, som skal bæres fram hver sabbat, foruten det stadige brennoffer med tilhørende drikkoffer.
11 Den første dag i hver måned skal dere ofre Herren et brennoffer: to unge okser og en vær og syv årsgamle lam uten lyte,
12 og til matoffer tre tiendedeler av en efa fint mel blandet med olje for hver okse, og til væren to tiendedeler fint mel blandet med olje
13 og en tiendedel fint mel blandet med olje for hvert lam; da er det et brennoffer til en velbehagelig duft, et ildoffer for Herren;
14 og drikkofferne som hører til, skal være en halv hin vin for hver okse og tredjedelen av en hin til væren og fjerdedelen av en hin for hvert lam. Dette er måneds-brennofferet, som skal bæres fram hver nymånedag i året.
15 Der skal også ofres en gjetebukk som syndoffer til Herren, foruten det stadige brennoffer med tilhørende drikkoffer.
16 I den første måned, på den fjortende dag i måneden, er det påske for Herren.
17 Og på den femtende dag i samme måned er det høytid; i syv dager skal der spises usyret brød.
18 På den første dag skal det være en hellig sammenkomstdere skal ikke gjøre noen arbeidsgjerning.
19 Og dere skal ofre et ildoffer, et brennoffer for Herren: to unge okser og en vær og syv årsgamle lam - uten lyte skal de være -
20 og som tilhørende matoffer fint mel blandet med olje; tre tiendedeler av en efa skal dere ofre for hver okse og til væren to tiendedeler,
21 og en tiendedel for hvert av de syv lam,
22 og en gjetebukk som syndoffer, til å gjøre soning for dere.
23 Dette skal dere ofre foruten morgen-brennofferet, som hører til det stadige brennoffer*. / {* 4MO 28, 3-8.}
24 Sådanne offer skal dere ofre hver dag i syv dager; det er ildoffermat til en velbehagelig duft for Herren; foruten det stadige brennoffer med tilhørende drikkoffer skal det ofres.
25 Og på den syvende dag skal dere holde en hellig sammenkomstdere skal ikke gjøre noen arbeidsgjerning.
26 På førstegrødens dag, når dere bærer fram for Herren et offer av den nye grøde, på ukenes høytid, skal dere holde en hellig sammenkomstdere skal ikke gjøre noen arbeidsgjerning.
27 Og dere skal ofre et brennoffer til en velbehagelig duft for Herren: to unge okser og en vær og syv årsgamle lam,
28 og som tilhørende matoffer fint mel blandet med olje, tre tiendedeler av en efa for hver okse og til væren to tiendedeler,
29 og en tiendedel for hvert av de syv lam,
30 og en gjetebukk til å gjøre soning for dere.
31 Foruten det stadige brennoffer med tilhørende matoffer skal dere ofre disse offer - uten lyte skal de være - med tilhørende drikkoffer.
