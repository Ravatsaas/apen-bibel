## Kapittel 15

1 Og Herren talte til Moses og sa:
2 Tal til Israels barn og si til dem: Når dere kommer inn i det land som dere skal bo i, det som jeg vil gi dere,
3 og dere ofrer Herren ildoffer - brennoffer eller slaktoffer av storfeet eller av småfeet til en velbehagelig duft for Herren - enten for å oppfylle et løfte eller som et frivillig offer eller på deres høytider,
4 da skal den som bærer sitt offer fram for Herren, som matoffer ofre tiendedelen av en efa fint mel blandet med en fjerdedel av en hin olje,
5 og som drikkoffer skal du ofre fjerdedelen av en hin vin sammen med brennofferet eller slaktofferet, hvis det er et lam.
6 Men hvis det er en vær, da skal du ofre som matoffer to tiendedeler av en efa fint mel blandet med en tredjedel av en hin olje,
7 og som drikkoffer tredjedelen av en hin vin; du skal ofre det til en velbehagelig duft for Herren.
8 Ofrer du en ung okse til brennoffer eller slaktoffer for å oppfylle et løfte eller som takkoffer til Herren,
9 da skal der sammen med den unge okse ofres som matoffer tre tiendedeler av en efa fint mel blandet med en halv hin olje,
10 og som drikkoffer skal du ofre en halv hin vin; det er et ildoffer til en velbehagelig duft for Herren.
11 Slik skal der gjøres for hver okse og for hver vær og for hvert lam eller kje.
12 Etter tallet på de dyr dere ofrer, skal dere gjøre slik for hvert enkelt dyr, så mange som de er.
13 Hver innfødt skal gjøre slik når han ofrer et ildoffer til en velbehagelig duft for Herren.
14 Og hvis en fremmed som holder til hos dere, eller som for alltid bor blandt dere, ofrer et ildoffer til en velbehagelig duft for Herren, så skal han gjøre like ens som dere.
15 I menigheten skal det være én lov for dere og for den fremmede som holder til hos dere - en evig lov, fra slekt til slekt; for Herrens åsyn gjelder det samme for den fremmede som for dere selv.
16 Én lov og én rett skal det være for dere og for den fremmede som holder til hos dere.
17 Og Herren talte til Moses og sa:
18 Tal til Israels barn og si til dem: Når dere kommer inn i det land som jeg fører dere til,
19 og spiser av landets brød, da skal dere utrede en offergave til Herren.
20 Av det første av deres deig skal dere gi en kake som gavedere skal gi den slik som dere utreder gaven fra treskeplassen.
21 Av det første av deres deig skal dere alltid gi Herren en gave, slekt etter slekt.
22 Når dere uforvarende gjør en synd og ikke holder alle disse bud som Herren har forkynt Moses,
23 alt det som Herren har befalt dere ved Moses fra den dag av da Herren befalte det, og siden gjennom alle følgende slekter,
24 da skal hele menigheten, hvis det er gjort uten dens vitende og av vanvare, ofre en ung okse som brennoffer til en velbehagelig duft for Herren med tilhørende matoffer og drikkoffer, som foreskrevet er, og en gjetebukk som syndoffer.
25 Og presten skal gjøre soning for hele Israels barns menighet, så får de forlatelse; for det var gjort av vanvare, og de har båret fram for Herrens åsyn sitt offer, et ildoffer til Herren, og sitt syndoffer for den synd de har gjort av vanvare.
26 Og hele Israels barns menighet og den fremmede som holder til hos dem, får forlatelse, fordi det var hendt hele folket av vanvare.
27 Men når en enkelt mann synder av vanvare, da skal han ofre en årsgammel gjet til syndoffer.
28 Og presten skal gjøre soning for Herrens åsyn for den som har forsyndet seg av vanvare, så han, når soningen for ham er fullført, kan få forlatelse.
29 For den innfødte blandt Israels barn og for den fremmede som holder til hos dem, skal det være én lov; den gjelder for dere alle når noen gjør noe av vanvare.
30 Men den som gjør noe med oppløftet hånd*, enten det er en innfødt eller en fremmed, han håner Herren, og han skal utryddes av sitt folk; / {* av tross, med vitende og vilje.}
31 for han har ringeaktet Herrens ord og brutt hans bud. Den mann skal utryddes, han skal lide for sin misgjerning.
32 Mens Israels barn var i ørkenen, traff de på en mann som sanket ved på sabbatsdagen.
33 Og de som traff på ham da han sanket ved, førte ham fram for Moses og Aron og for hele menigheten.
34 Og de satte ham fast; for det var ikke gitt dem noe bud om hva der skulle gjøres med ham.
35 Da sa Herren til Moses: Mannen skal late livet, hele menigheten skal stene ham utenfor leiren.
36 Så førte hele menigheten ham utenfor leiren og stenet ham, så han døde, slik som Herren hadde befalt Moses.
37 Og Herren sa til Moses:
38 Tal til Israels barn og si til dem at de skal gjøre seg dusker på kantene av sine klær, slekt etter slekt, og de skal sette en blå snor på hver enkelt dusk.
39 Sådanne dusker skal dere ha, for at dere, når dere ser på dem, skal komme i hu alle Herrens bud og holde dem og ikke fare hit og dit etter deres hjerte og etter deres øyne, som lokker dere til utroskap
40 - for at dere skal komme i hu alle mine bud og holde dem og være hellige for deres Gud.
41 Jeg er Herren deres Gud, som førte dere ut av Egyptens land for å være deres Gud. Jeg er Herren deres
