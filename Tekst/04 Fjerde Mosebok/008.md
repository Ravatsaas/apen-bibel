## Kapittel 8

1 Og Herren talte til Moses og sa:
2 Tal til Aron og si til ham: Når du setter lampene opp, skal alle syv lamper kaste sitt lys rett fram for lysestaken.
3 Og Aron gjorde slik; han satte lampene opp så de kastet sitt lys rett fram for lysestaken, slik som Herren hadde befalt Moses.
4 Lysestaken var gjort av gull i drevet arbeid; både foten og blomstene var drevet arbeid; etter det billede Herren hadde vist Moses, hadde han gjort lysestaken.
5 Og Herren talte til Moses og sa:
6 Du skal ta levittene ut blandt Israels barn og rense dem!
7 Og slik skal du gjøre med dem for å rense dem: Du skal sprenge renselses-vann på dem, og de skal la rakekniv gå over hele sitt legeme og vaske sine klær og slik rense seg.
8 Så skal de ta en ung okse og matofferet som hører til, fint mel blandet med olje; og en annen ung okse skal du ta til syndoffer.
9 Og du skal la levittene komme fram foran sammenkomstens telt, og du skal samle hele Israels barns menighet.
10 Så skal du la levittene trede fram for Herrens åsyn, og Israels barn skal legge sine hender på levittene.
11 Og Aron skal innvie levittene for Herrens åsyn som et svinge-offer fra Israels barn, og deres arbeid skal være å utføre Herrens tjeneste.
12 Så skal levittene legge sine hender på oksenes hoder, og du skal ofre den ene til syndoffer og den andre til brennoffer for Herren for å gjøre soning for levittene.
13 Og du skal stille levittene fram for Aron og hans sønner, og du skal innvie dem som et svinge-offer for Herren.
14 Slik skal du skille levittene ut blandt Israels barn, og levittene skal høre meg til.
15 Og deretter skal levittene komme og tjene ved sammenkomstens telt, når du har renset dem og innvidd dem.
16 For de er helt overgitt til meg som en gave fra Israels barn; istedenfor alt som åpner morsliv, alle førstefødte blandt Israels barn, har jeg tatt dem ut for meg.
17 For meg hører alt førstefødt til blandt Israels barn, både folk og fe; den dag jeg slo alt førstefødt i Egyptens land, helliget jeg dem for meg.
18 Men nå har jeg tatt levittene i stedet for alle førstefødte blandt Israels barn.
19 Jeg tok levittene ut blandt Israels barn og overgav dem helt til Aron og hans sønner, for at de skulle gjøre tjeneste ved sammenkomstens telt for Israels barn og gjøre soning for dem, så Israels barn ikke skal føre ulykke over seg ved å komme nær til helligdommen.
20 Og Moses og Aron og hele Israels barns menighet gjorde slik med levittene; aldeles som Herren hadde befalt Moses om levittene, slik gjorde Israels barn med dem.
21 Og levittene renset seg og vasket sine klær, og Aron innvidde dem for Herrens åsyn og gjorde soning for dem, så de ble rene.
22 Så kom levittene og utførte sin tjeneste ved sammenkomstens telt under tilsyn av Aron og hans sønner; som Herren hadde befalt Moses om levittene, slik gjorde de med dem.
23 Og Herren talte til Moses og sa:
24 Dette er loven som gjelder for levittene: Fra han er fem og tyve år gammel, skal han komme og gjøre tjeneste med å arbeide ved sammenkomstens telt.
25 Men fra han er femti år gammel, skal han trede tilbake fra arbeidstjenesten og ikke arbeide mere.
26 Dog skal han gå sine brødre til hånde i sammenkomstens telt og ta vare på det som er å vareta; men noen arbeidstjeneste skal han ikke utføre. Slik skal du lage det for levittene med det de har å vareta.
