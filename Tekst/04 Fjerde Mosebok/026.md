## Kapittel 26

1 Da sotten var forbi, sa Herren til Moses og til Eleasar, sønn av Aron, presten:
2 Ta opp manntall over hele Israels barns menighet fra tyveårsalderen og oppover, etter deres familier, over alle dem i Israel som kan dra ut i strid.
3 Og Moses og Eleasar, presten, talte med dem på Moabs ødemarker ved Jordan, midt imot Jeriko, og sa:
4 Fra tyveårsalderen og oppover skal de mønstres - slik som Herren hadde befalt Moses og Israels barn, dem som hadde draget ut av Egypt.
5 Ruben var Israels førstefødte; Rubens barn var: Fra Hanok hanokittenes slekt, fra Pallu pallu'ittenes slekt,
6 fra Hesron hesronittenes slekt, fra Karmi karmittenes slekt.
7 Dette var rubenittenes slekter, og de av dem som ble mønstret, var tre og førti tusen, syv hundre og tretti.
8 Pallus sønn var Eliab,
9 og Eliabs barn var Nemuel og Datan og Abiram. Det var den Datan og den Abiram som var utkåret av menigheten, og som yppet strid mot Moses og Aron dengang Korahs flokk satte seg opp imot Herren,
10 og jorden åpnet sin munn og slukte både dem og Korah, og hele flokken omkom idet ilden fortærte de to hundre og femti menn, og de ble til et tegn;
11 men Korahs barn omkom ikke.
12 Simeons barn var etter sine slekter: Fra Nemuel nemuelittenes slekt, fra Jamin jaminittenes slekt, fra Jakin jakinittenes slekt,
13 fra Serah serahittenes slekt, fra Sa'ul sa'ulittenes slekt.
14 Dette var simeonittenes slekter, to og tyve tusen og to hundre.
15 Gads barn var etter sine slekter: Fra Sefon sefonittenes slekt, fra Haggi haggittenes slekt, fra Suni sunittenes slekt,
16 fra Osni osnittenes slekt, fra Eri erittenes slekt,
17 fra Arod arodittenes slekt, fra Areli arelittenes slekt.
18 Dette var Gads barns slekter, så mange av dem som ble mønstret, førti tusen og fem hundre.
19 Judas barn var Er og Onan; men Er og Onan døde i Kana'ans land.
20 Og Judas barn var etter sine slekter: Fra Sela selanittenes slekt, fra Peres peresittenes slekt, fra Serah serahittenes slekt.
21 Peres' barn var: Fra Hesron hesronittenes slekt, fra Hamul hamulittenes slekt.
22 Dette var Judas slekter, så mange av dem som ble mønstret, seks og sytti tusen og fem hundre.
23 Issakars barn var etter sine slekter: Fra Tola tola'ittenes slekt, fra Puva punittenes slekt,
24 fra Jasub jasubittenes slekt, fra Simron simronittenes slekt.
25 Dette var Issakars slekter, så mange av dem som ble mønstret, fire og seksti tusen og tre hundre.
26 Sebulons barn var etter sine slekter: Fra Sered sardittenes slekt, fra Elon elonittenes slekt, fra Jahle'el jahle'elittenes slekt.
27 Dette var sebulonittenes slekter, så mange av dem som ble mønstret, seksti tusen og fem hundre.
28 Josefs barn var etter sine slekter: Manasse og Efra'im.
29 Manasses barn var: Fra Makir makirittenes slekt, og Makir var far til Gilead, fra Gilead gileadittenes slekt.
30 Gileads barn det var: Fra Jeser jesrittenes slekt, fra Helek helkittenes slekt
31 og fra Asriel asrielittenes slekt og fra Sekem sikmittenes slekt
32 og fra Semida semida'ittenes slekt og fra Hefer hefrittenes slekt.
33 Men Selofhad, Hefers sønn, hadde ingen sønner, bare døtre, og Selofhads døtre hette Mahla og Noa, Hogla, Milka og Tirsa.
34 Dette var Manasses slekter, og de av dem som ble mønstret, var to og femti tusen og syv hundre.
35 Efra'ims barn det var etter deres slekter: Fra Sutelah sutelahittenes slekt, fra Beker bakrittenes slekt, fra Tahan tahanittenes slekt.
36 Sutelahs barn det var: Fra Eran eranittenes slekt.
37 Dette var Efra'ims barns slekter, så mange av dem som ble mønstret, to og tretti tusen og fem hundre. Dette var Josefs barn etter deres slekter.
38 Benjamins barn var etter sine slekter: Fra Bela balittenes slekt, fra Asbel asbelittenes slekt, fra Akiram akiramittenes slekt,
39 fra Sefufam sufamittenes slekt, fra Hufam hufamittenes slekt.
40 Belas barn var: Ard og Na'aman, fra Ard ardittenes slekt, fra Na'aman na'amittenes slekt.
41 Dette var Benjamins barn etter deres slekter, og de av dem som ble mønstret, var fem og førti tusen og seks hundre.
42 Dans barn var etter sine slekter: Fra Suham suhamittenes slekt. Dette var Dans slekter etter deres slektetavle.
43 Alle suhamittenes slekter, så mange av dem som ble mønstret, var fire og seksti tusen og fire hundre.
44 Asers barn var etter sine slekter: Fra Jimna jimna'ittenes slekt, fra Jisvi jisvittenes slekt, fra Beria beriittenes slekt;
45 av Berias barn: Fra Heber hebrittenes slekt, fra Malkiel malkielittenes slekt.
46 Asers datter hette Serah.
47 Dette var Asers barns slekter, så mange av dem som ble mønstret, tre og femti tusen og fire hundre.
48 Naftalis barn var etter sine slekter: Fra Jahse'el jahse'elittenes slekt, fra Guni gunittenes slekt,
49 fra Jeser jisrittenes slekt, fra Sillem sillemittenes slekt.
50 Dette var Naftalis slekter etter deres slektetavle, og de av dem som ble mønstret, var fem og førti tusen og fire hundre.
51 Dette var de av Israels barn som ble mønstret, seks hundre og ett tusen, syv hundre og tretti.
52 Og Herren talte til Moses og sa:
53 Mellom disse skal landet skiftes ut til arv etter folketallet.
54 Den stamme som er stor, skal du gi en stor arv, og den som er liten, skal du gi en liten arv; hver stamme skal få sin arv etter tallet på dem som ble mønstret der.
55 Men ved loddkasting skal landet skiftes ut; etter navnene på sine fedrenestammer skal de ta arv.
56 Etter som loddet faller, skal hver stamme, stor eller liten, få sin arv.
57 Dette var de av levittene som ble mønstret, etter sine slekter: Fra Gerson gersonittenes slekt, fra Kahat kahatittenes slekt, fra Merari merarittenes slekt.
58 Dette var levittenes slekter: libnittenes slekt, hebronittenes slekt, mahlittenes slekt, musittenes slekt, korahittenes slekt. Kahat var far til Amram,
59 og Amrams hustru hette Jokebed; hun var datter av Levi og født i Egypt; og Amram fikk med henne Aron og Moses og deres søster Mirjam.
60 Og Aron fikk sønnene Nadab og Abihu, Eleasar og Itamar;
61 men Nadab og Abihu døde dengang de bar fremmed ild inn for Herrens åsyn.
62 Og de av levittene som ble mønstret, var tre og tyve tusen, alt mannkjønn blant dem fra den som var en måned gammel og oppover; de ble ikke mønstret sammen med de andre Israels barn, fordi det ikke var gitt dem arv blant Israels barn.
63 Disse var det som ble mønstret av Moses og Eleasar, presten, da de mønstret Israels barn på Moabs ødemarker ved Jordan midt imot Jeriko,
64 og blant disse var det ikke noen av dem som ble mønstret av Moses og Aron, presten, dengang de mønstret Israels barn i Sinai ørken.
65 For Herren hadde sagt at de skulle dø i ørkenen. Og det var ingen tilbake av dem uten Kaleb, Jefunnes sønn, og Josva, Nuns sønn.
