## Kapittel 1

1 Og Herren talte til Moses i Sinai ørken i sammenkomstens telt på den første dag i den annen måned i det annet år etter at de var gått ut av Egypt, og sa:
2 Ta opp manntall over hele Israels barns menighet etter deres ætter og familier og skriv opp deres navn - alle som er av mannkjønn, en for en,
3 fra tyveårsalderen og opover; alle dem i Israel som kan dra ut i krig, skal dere mønstre, hær etter hær, du og Aron.
4 Dere skal ha med dere en mann for hver stamme, den som er overhode for stammens familier.
5 Dette er navnene på de menn som dere skal ha til hjelp: For Ruben: Elisur, Sede'urs sønn,
6 for Simeon: Selumiel, Surisaddais sønn,
7 for Juda: Nahsjon, Amminadabs sønn,
8 for Issakar: Netanel, Suars sønn,
9 for Sebulon: Eliab, Helons sønn,
10 for Josefs sønner, for Efra'im: Elisama, Ammihuds sønn, for Manasse: Gamliel, Pedasurs sønn,
11 for Benjamin: Abidan, Gideonis sønn,
12 for Dan: Akieser, Ammisaddais sønn,
13 for Aser: Pagiel, Okrans sønn,
14 for Gad: Eljasaf, De'uels sønn,
15 for Naftali: Akira, Enans sønn.
16 Dette var menighetens utkårne, høvdingene for sine fedrenestammer, overhodene for Israels tusener.
17 Da lot Moses og Aron disse menn, som var nevnt ved navn, komme,
18 og de samlet hele menigheten på den første dag i den annen måned; og de lot seg innføre i ættelistene med sine navn, etter sine ætter og familier, fra tyveårsalderen og opover, en for en,
19 slik som Herren hadde befalt Moses; og han mønstret dem i Sinai ørken.
20 Etterkommerne av Rubens sønner - han som var Israels førstefødte - opskrevet etter sine ætter og familier, med sine navn, en for en, alt mannkjønn fra tyveårsalderen og opover, alle som kunne dra ut i krig,
21 så mange som ble mønstret av Rubens stamme, var seks og førti tusen og fem hundre.
22 Etterkommerne av Simeons sønner, opskrevet etter sine ætter og familier, med sine navn, så mange av dem som ble mønstret, en for en, alt mannkjønn fra tyveårsalderen og opover, alle som kunne dra ut i krig,
23 så mange som ble mønstret av Simeons stamme, var ni og femti tusen og tre hundre.
24 Etterkommerne av Gads sønner, opskrevet etter sine ætter og familier, med sine navn, fra tyveårsalderen og opover, alle som kunne dra ut i krig,
25 så mange som ble mønstret av Gads stamme, var fem og førti tusen, seks hundre og femti.
26 Etterkommerne av Judas sønner, opskrevet etter sine ætter og familier, med sine navn, fra tyveårsalderen og opover, alle som kunne dra ut i krig,
27 så mange som ble mønstret av Juda stamme, var fire og sytti tusen og seks hundre.
28 Etterkommerne av Issakars sønner, opskrevet etter sine ætter og familier, med sine navn, fra tyveårsalderen og opover, alle som kunne dra ut i krig,
29 så mange som ble mønstret av Issakars stamme, var fire og femti tusen og fire hundre.
30 Etterkommerne av Sebulons sønner, opskrevet etter sine ætter og familier, med sine navn, fra tyveårsalderen og opover, alle som kunne dra ut i krig,
31 så mange som ble mønstret av Sebulons stamme, var syv og femti tusen og fire hundre.
32 Josefs barn: Etterkommerne av Efra'ims sønner, opskrevet etter sine ætter og familier, med sine navn, fra tyveårsalderen og opover, alle som kunne dra ut i krig,
33 så mange som ble mønstret av Efra'ims stamme, var førti tusen og fem hundre;
34 etterkommerne av Manasses sønner, opskrevet etter sine ætter og familier, med sine navn, fra tyveårsalderen og opover, alle som kunne dra ut i krig,
35 så mange som ble mønstret av Manasse stamme, var to og tretti tusen og to hundre.
36 Etterkommerne av Benjamins sønner, opskrevet etter sine ætter og familier, med sine navn, fra tyveårsalderen og opover, alle som kunne dra ut i krig,
37 så mange som ble mønstret av Benjamins stamme, var fem og tretti tusen og fire hundre.
38 Etterkommerne av Dans sønner, opskrevet etter sine ætter og familier, med sine navn, fra tyveårsalderen og opover, alle som kunne dra ut i krig,
39 så mange som ble mønstret av Dans stamme, var to og seksti tusen og syv hundre.
40 Etterkommerne av Asers sønner, opskrevet etter sine ætter og familier, med sine navn, fra tyveårsalderen og opover, alle som kunne dra ut i krig,
41 så mange som ble mønstret av Asers stamme, var en og førti tusen og fem hundre.
42 Etterkommerne av Naftalis sønner, opskrevet etter sine ætter og familier, med sine navn, fra tyveårsalderen og opover, alle som kunne dra ut i krig,
43 så mange som ble mønstret av Naftali stamme, var tre og femti tusen og fire hundre.
44 Dette var de som ble mønstret, de som Moses og Aron og Israels høvdinger mønstret, og høvdingene var tolv i tallet, en for hver stamme.
45 Og alle de av Israels barn som ble mønstret etter sine familier, fra tyveårsalderen og opover, alle i Israel som kunne dra ut i krig,
46 så mange som ble mønstret, var seks hundre og tre tusen, fem hundre og femti;
47 Men levittene etter sin fedrenestamme ble ikke mønstret sammen med dem.
48 For Herren talte til Moses og sa:
49 Bare Levi stamme skal du ikke mønstre, og over dem skal du ikke opta manntall sammen med de andre Israels barn.
50 Men du skal sette levittene over vidnesbyrdets tabernakel og over alle dets redskaper og over alt som hører til; de skal bære tabernaklet og alle dets redskaper, og de skal tjene ved tabernaklet og leire seg rundt omkring det.
51 Når tabernaklet skal bryte opp, skal levittene ta det ned, og når tabernaklet skal leire seg, skal levittene reise det opp; kommer noen fremmed*; / {* d.e. en som ikke er levitt.}
52 Israels barn skal leire seg, hver i sin leir og hver ved sitt banner, hær for hær.
53 Men levittene skal leire seg rundt omkring vidnesbyrdets tabernakel, for at det ikke skal komme vrede over Israels barns menighet; og levittene skal ta vare på det som er å vareta ved vidnesbyrdets tabernakel.
54 Og Israels barn gjorde så; de gjorde i ett og alt slik som Herren hadde befalt Moses.
