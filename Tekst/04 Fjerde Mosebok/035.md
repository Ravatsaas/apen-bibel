## Kapittel 35

1 Og Herren talte til Moses på Moabs ødemarker ved Jordan, midt imot Jeriko, og sa:
2 Befal Israels barn at de skal gi levittene byer av sin arveeiendom til å bo i; dessuten skal dere gi levittene jorder rundt omkring disse byer.
3 De skal ha byene til å bo i, og jordene som hører til, skal være til beite for deres kløvdyr og for deres fe og for alle deres andre dyr.
4 Og jordene omkring byene, som dere skal gi levittene, skal strekke seg fra bymuren tusen alen ut rundt omkring.
5 Utenfor byen skal dere måle to tusen alen på østsiden og to tusen alen på sydsiden og to tusen alen på vestsiden og to tusen alen på nordsiden, og byen skal være i midten; dette skal være jordene til deres byer.
6 De byer dere skal gi levittene, skal være de seks tilfluktsstæder som dere skal gi, for at manndrapere kan flykt dit, og foruten dem skal dere gi to og førti byer.
7 I alt skal dere gi levittene åtte og førti byer med tilhørende jorder.
8 Og av de byer som dere skal gi av Israels barns eiendom, skal dere ta flere av de store stammer og færre av de mindre; enhver av dem skal gi levittene byer etter som de har fått land til.
9 Og Herren talte til Moses og sa:
10 Tal til Israels barn og si til dem: Når dere er gått over Jordan inn i Kana'ans land,
11 da skal dere velge ut noen byer som skal være tilfluktsstæder for dere, for at en manndraper som av vanvare slår noen ihjel, kan flykt dit.
12 Disse byer skal dere ha til tilfluktsstæder for manndraperen når han flykter for blodhevneren, for at han ikke skal dø før han har stått til doms for menigheten.
13 Og de av deres byer som dere skal gi til tilfluktsstæder, skal være seks i tallet.
14 De tre byer skal dere gi på andre siden av* Jordan, og de tre andre byer skal dere gi i Kana'ans land; de skal være tilfluktsstæder. / {* østenfor.}
15 Både for Israels barn og for de fremmede og innflyttede som bor iblant dem, skal disse seks byer være tilfluktsstæder, så hver den som av vanvare slår noen ihjel, kan flykt dit.
16 Den som slår noen med et jernredskap så han dør, han er en manndraper, og manndraperen skal late livet.
17 Og den som tar en stein i sin hånd stor nok til å drepe en med og slår noen med den så han dør, han er en manndraper, og manndraperen skal late livet.
18 Eller om en har et redskap av tre i sin hånd, som han kan drepe folk med, og slår noen med det så han dør, da er han en manndraper, og manndraperen skal late livet.
19 Blodhevneren kan drepe manndraperen; når han treffer på ham, kan han drepe ham.
20 Dersom en støter til noen av hat eller kaster noe på ham med vilje så han dør,
21 eller av fiendskap slår ham med sin hånd så han dør, da skal den som slo, late livet; han er en manndraper, og blodhevneren kan drepe manndraperen når han treffer på ham.
22 Men dersom en støter til noen av vanvare, uten fiendskap, eller kaster en eller annen ting på ham uten å ville noe ondt,
23 eller uten å se ham rammer ham med en stein stor nok til å drepe en med, så han dør, men drapsmannen ikke er hans fiende og ikke vil ham noe ondt,
24 da skal menigheten dømme mellom drapsmannen og blodhevneren etter disse lover.
25 Og menigheten skal verge manndraperen mot blodhevneren og la ham vende tilbake til den tilfluktsstad som han var flyktet til; og der skal han bli til ypperstepresten - han som er salvet med den hellige olje - er død.
26 Men dersom manndraperen kommer utenfor den tilfluktsstads enemerker som han er flyktet til,
27 og blodhevneren treffer ham utenfor hans tilfluktsstads enemerker og dreper manndraperen, så har han ingen blodskyld på seg.
28 For manndraperen skal bli i sin tilfluktsstad til ypperstepresten er død; men etter yppersteprestens død kan han vende tilbake til den bygd hvor han har sin eiendom.
29 Dette skal være en rettsordning for dere fra slekt til slekt hvor dere så bor.
30 Om en slår noen ihjel, skal manndraperen etter vidners utsagn lide døden; men ett vidne er ikke nok til at noen dømmes til døden.
31 Dere skal ikke ta imot løsepenger for en manndrapers liv når han er skyldig til døden; han skal late livet.
32 Og dere skal ikke ta imot løsepenger for en som er flyktet til en tilfluktsstad, så han kan vende tilbake og bo et sted i landet før presten er død.
33 Dere skal ikke vanhellige det land dere bor i; for blod vanhelliger landet, og landet kan ikke få soning for det blod som utøses der, uten ved dens blod som utøser det.
34 Du skal ikke gjøre det land dere bor i, urent, det land i hvis midte jeg bor; for jeg er Herren, som bor midt iblant Israels barn.
