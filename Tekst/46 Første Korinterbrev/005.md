## Kapittel 5

1 I det hele høres det om hor iblant dere, og det slikt hor som ikke engang nevnes blant hedningene: at en holder seg til sin fars hustru.
2 Og dere er opblåst, mens dere langt heller skulle sørge, så den som har gjort denne gjerning, kunne bli støtt ut fra dere.
3 For jeg for min del, som vel er fraværende med legemet, men nærværende med ånden, har allerede, som om jeg var nærværende, felt den dom over den som har gjort dette,
4 at han skal dere vår Herre Jesu navn, idet dere og min ånd samles i vår Herre Jesu kraft,
5 overgis til Satan til kjødets ødeleggelse, for at hans ånd kan bli frelst på den Herre Jesu dag.
6 Det er ikke smukt det som dere roser dere av. Vet dere ikke at en liten surdeig syrer hele deigen?
7 Rens derfor ut den gamle surdeig, så dere kan være ny deig, slik som dere er usyrede! for vårt påskelam er jo slaktet: Kristus.
8 La oss derfor holde høytid, ikke med gammel surdeig eller med ondskaps og ugudelighets surdeig, men med renhets og sannhets usyrede brød!
9 Jeg skrev til dere i mitt brev at dere ikke skulle ha omgang med horkarler -
10 jeg mente ikke i almindelighet horkarlene i denne verden eller de havesyke og røverne eller avgudsdyrkerne, ellers måtte dere jo gå ut av verden;
11 men det jeg skrev til dere, var at dere ikke skulle ha omgang med noen som kalles en bror og er en horkarl eller havesyk eller avgudsdyrker eller baktaler eller dranker eller røver, så dere ikke engang spiser sammen med ham.
12 For hva har vel jeg med å dømme dem som er utenfor? dømmer ikke også dere bare dem som er innenfor?
13 men dem som er utenfor, skal Gud dømme. Støt da den onde ut fra dere!
