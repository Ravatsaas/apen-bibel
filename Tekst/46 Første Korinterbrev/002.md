## Kapittel 2

1 Og jeg, da jeg kom til dere, brødre, kom jeg ikke med mesterskap i tale eller i visdom og forkynte dere Guds vidnesbyrd;
2 for jeg ville ikke vite noe iblant dere uten Jesus Kristus og ham korsfestet.
3 Og jeg var hos dere i skrøpelighet og i frykt og i mye beven,
4 og min tale og min forkynnelse var ikke med visdoms overtalende ord, men med Ånds og krafts bevis,
5 for at deres tro ikke skulle være grunnet på menneskers visdom, men på Guds kraft.
6 Dog, visdom taler vi blant de fullkomne, men en visdom som ikke tilhører denne verden eller denne verdens herrer, de som forgår;
7 men som en hemmelighet taler vi Guds visdom, den skjulte, som Gud fra evighet av har forut bestemt til vår herlighet,
8 den som ingen av denne verdens herrer kjente; for hadde de kjent den, da hadde de ikke korsfestet herlighetens herre;
9 men, som skrevet er: Hva øye ikke så og øre ikke hørte, og hva ikke opkom i noe menneskes hjerte, hva Gud har beredt for dem som elsker ham.
10 Men oss har Gud åpenbart det ved sin Ånd. For Ånden ransaker alle ting, også dybdene i Gud;
11 for hvem iblant mennesker vet hva som bor i mennesket, uten menneskets ånd, som er i ham? Slik vet heller ingen hva som bor i Gud, uten Guds Ånd;
12 men vi har ikke fått verdens ånd, vi har fått den Ånd som er av Gud, for at vi skal kjenne det som er gitt oss av Gud,
13 det som vi også taler om, ikke med ord som menneskelig visdom lærer, men med ord som Ånden lærer, idet vi tolker åndelige ting med åndelige ord.
14 Men et naturlig menneske tar ikke imot det som hører Guds Ånd til; for det er ham en dårskap, og han kan ikke kjenne det, for det dømmes åndelig;
15 men den åndelige dømmer alt, men selv dømmes han av ingen;
16 for hvem har kjent Herrens sinn, så at han skulle lære ham? men vi har Kristi sinn.
