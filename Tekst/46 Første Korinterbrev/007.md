## Kapittel 7

1 Men vedkommende det som dere skrev om, da er det godt for et menneske ikke å røre en kvinne;
2 men for hors skyld skal hver mann ha sin egen hustru, og hver kvinne sin egen mann.
3 Mannen gjøre sin skyldighet mot hustruen, og likeså hustruen mot mannen;
4 hustruen råder ikke over sitt eget legeme, men mannen; likeså råder heller ikke mannen over sitt eget legeme, men hustruen.
5 Hold dere ikke fra hverandre uten etter samråd, for en tid, for å leve i bønn, og kom så sammen igjen, for at ikke Satan skal friste dere, fordi dere ikke makter å være avholdende!
6 Dette sier jeg som tillatelse, ikke som påbud;
7 jeg ønsker at alle mennesker var som jeg; men hver har sin egen nådegave av Gud, den ene så, den andre så.
8 Til de ugifte og til enkene sier jeg: Det er godt for dem om de vedblir å være som jeg;
9 men kan de ikke være avholdende, da la dem gifte seg! for det er bedre å gifte seg enn å lide brynde.
10 De gifte befaler jeg, dog ikke jeg, men Herren, at en hustru ikke skal skille seg fra sin mann;
11 men er hun skilt fra ham, da vedbli hun å være ugift eller forlike seg med sin mann - og at en mann ikke skal skille seg fra sin hustru.
12 Til de andre sier jeg, ikke Herren: Dersom en bror har en vantro hustru, og hun samtykker i å bo hos ham, da skille han seg ikke fra henne!
13 og om en hustru har en vantro mann, og denne samtykker i å bo hos henne, da skille hun seg ikke fra sin mann!
14 For den vantro mann er helliget ved sin hustru, og den vantro hustru er helliget ved broren; ellers var jo deres barn urene, men nå er de hellige.
15 Men dersom den vantro skiller seg, da får han så gjøre; broren eller søsteren er ikke i slaveri i slike ting, men Gud har kalt oss til fred.
16 For hva vet du, hustru, om du kan frelse din mann? eller hva vet du, mann, om du kan frelse din hustru?
17 Dog vandre hver slik som Herren har gitt ham, som Gud har kalt ham! Og slik foreskriver jeg i alle menigheter.
18 En ble kalt som omskåret, han dra ikke forhud over; en er blitt kalt som uomskåret, han la seg ikke omskjære!
19 Det kommer ikke an på omskjærelse, og det kommer ikke an på forhud, men på å holde Guds bud.
20 Hver bli i det kall han ble kalt i!
21 Ble du kalt som slave, da gjør deg ingen sorg av det; men kan du også bli fri, så gjør heller bruk derav!
22 For den slave som er kalt i Herren, er Herrens frigitte; likeså er også den frie som er kalt, Kristi slave.
23 Dere er dyrt kjøpt; bli ikke menneskers slaver!
24 I den stand enhver ble kalt i, brødre, i den bli han hos Gud!
25 Om jomfruene har jeg ikke noe bud av Herren, men jeg sier min mening som en som har fått miskunn av Herren til å være troverdig.
26 Jeg mener da dette at det for den nærværende nøds skyld er godt for et menneske å leve slik.
27 Er du bundet til en kvinne, da søk ikke å bli løst fra henne; er du ikke bundet til en kvinne, da søk ikke en kvinne!
28 Men om du også gifter deg, synder du ikke, og om jomfruen gifter seg, synder hun ikke; men de som det gjør, vil få trengsel for sitt kjød, jeg derimot vil spare dere.
29 Men dette sier jeg, brødre: Tiden er kort, så at heretter de som har hustruer, skal være som de som ingen har,
30 og de som gråter, som de som ikke gråter, og de som gleder seg, som de som ikke gleder seg, og de som kjøper, som de som ikke eier noe,
31 og de som bruker verden, som de som ikke bruker den; for denne verdens skikkelse forgår.
32 Jeg vil gjerne at dere skal være fri for omsorg. Den ugifte har omsorg for det som hører Herren til, hvordan han kan tekkes Herren;
33 men den gifte har omsorg for det som hører verden til, hvordan han kan tekkes sin hustru.
34 Og det er forskjell på hustruen og jomfruen; den ugifte kvinne har omsorg for det som hører Herren til, at hun kan være hellig både på legeme og ånd; men den gifte kvinne har omsorg for det som hører verden til, hvordan hun kan tekkes sin mann.
35 Dette sier jeg til deres eget gagn, ikke for å sette en snare for dere, men for å fremme det som sømmer seg: å henge fast ved Herren.
36 Men dersom noen mener at han gjør urett mot sin ugifte datter om hun er over ungdomsalderen, og det må så være, han gjøre det han vil; han synder ikke; la dem gifte seg!
37 Men den som står fast i sitt hjerte og ikke har noe som tvinger ham, men har frihet til å følge sin egen vilje og har satt seg dette fore i sitt hjerte at han vil holde sin datter ugift, han gjør vel.
38 Så gjør da den vel som bortgifter, og den gjør bedre som ikke bortgifter.
39 En hustru er bundet så lenge hennes mann lever; men når hennes mann er hensovet, da har hun frihet til å gifte seg med hvem hun vil, bare det skjer i Herren.
40 Men lykkeligere er hun om hun blir som hun er, etter min mening; men jeg tror også å ha Guds Ånd.
