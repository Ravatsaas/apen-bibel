## Kapittel 11

1 Bli mine etterfølgere, slik som jeg etterfølger Kristus! / [1KO 11, 1 er i trykte bøker plassert på slutten av kapittel 10.]
2 Jeg roser dere for at dere kommer meg i hu i alle ting og holder fast ved mine forskrifter, slik som jeg gav dere dem.
3 Men jeg vil at dere skal vite at Kristus er enhver manns hoved, og mannen er kvinnens hoved, og Gud er Kristi hoved.
4 Hver mann som beder eller taler profetisk med noe på hodet, vanærer sitt hode;
5 men hver kvinne som beder eller taler profetisk med utildekket hode, vanærer sitt hode; for det er aldeles det samme som om hun var raket.
6 For hvis en kvinne ikke tildekker seg, da la henne også klippe håret av; men er det usømmelig for en kvinne å klippe eller rake av seg håret, da la henne tildekke seg.
7 For en mann skal ikke tildekke sitt hode, ettersom han er Guds billede og ære; men kvinnen er mannens ære.
8 For mannen er ikke av kvinnen, men kvinnen er av mannen;
9 mannen ble jo heller ikke skapt for kvinnens skyld, men kvinnen for mannens skyld.
10 Derfor bør kvinnen ha et undergivenhets-tegn på sitt hode for englenes skyld.
11 Dog, i Herren er hverken kvinnen noe fremfor mannen eller mannen noe fremfor kvinnen;
12 for slik som kvinnen er av mannen, så er også mannen ved kvinnen, og alt er av Gud.
13 Døm hos dere selv: passer det seg at en kvinne beder til Gud med utildekket hode?
14 Lærer ikke endog selve naturen dere at dersom en mann lar håret vokse langt, er det ham til vanære,
15 men dersom en kvinne lar håret vokse langt, er det henne til ære? for det lange hår er gitt henne til slør.
16 Men dersom noen vil være trettekjær, da har ikke vi en slik skikk, heller ikke Guds menigheter.
17 Men idet jeg påbefaler dette, roser jeg ikke at dere kommer sammen, ikke til det bedre, men til det verre.
18 For for det første, når dere kommer sammen i menighets-samling, hører jeg at det er splid iblandt dere, og for en del tror jeg det;
19 for det må være partier iblandt dere, for at de ekte kan bli åpenbare iblandt dere.
20 Når dere altså kommer sammen, da blir det ikke Herrens nattverd dere spiser;
21 for idet dere spiser, tar hver på forhånd sin egen mat, og den ene er hungrig, og den annen er drukken.
22 Har dere da ikke hus til å spise og drikke i? eller forakter dere Guds menighet og vanærer dem som intet har? Hva skal jeg si til dere? skal jeg rose dere? I dette roser jeg dere ikke.
23 For jeg har mottatt fra Herren dette som jeg også har overgitt dere, at den Herre Jesus i den natt da han ble forrådt, tok et brød,
24 takket og brøt det og sa: Dette er mitt legeme, som er for dere; gjør dette til minne om meg!
25 Likeså også kalken etter aftensmåltidet, idet han sa: Denne kalk er den nye pakt i mitt blod; gjør dette, så ofte som dere drikker den, til minne om meg!
26 For så ofte som dere spiser dette brød og drikker denne kalk, forkynner dere Herrens død, inntil han kommer.
27 Derfor, hver som spiser brødet eller drikker Herrens kalk uverdig, han blir skyldig i Herrens legeme og blod.
28 Men hvert menneske prøve seg selv, og så spise han av brødet og drikke av kalken!
29 for den som spiser og drikker, han spiser og drikker seg selv til dom dersom han ikke gjør forskjell på Herrens legeme.
30 Derfor er det mange skrøpelige og syke iblandt dere, og mange sovner inn.
31 Men dersom vi dømte oss selv, ble vi ikke dømt;
32 men når vi dømmes, da refses vi av Herren, for at vi ikke skal fordømmes sammen med verden.
33 Derfor, mine brødre, når dere kommer sammen for å spise, da del med hverandre;
34 og hvis noen hungrer, da spise han hjemme, for at dere ikke skal komme sammen til dom! Det annet skal jeg foreskrive når jeg kommer.
