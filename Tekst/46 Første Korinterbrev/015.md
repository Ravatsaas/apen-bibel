## Kapittel 15

1 Jeg kunngjør dere, brødre, det evangelium som jeg forkynte dere, som dere og tok imot, som dere og står fast i,
2 som dere og blir frelst ved dersom dere holder fast ved det ord hvormed jeg forkynte dere det, såfremt dere ikke forgjeves er kommet til troen.
3 For jeg overgav dere blant de første ting det som jeg selv mottok, at Kristus døde for våre synder etter skriftene,
4 og at han ble begravet,
5 og at han sto opp på den tredje dag etter skriftene,
6 og at han ble sett av Kefas, deretter av de tolv.
7 Deretter ble han sett av mere enn fem hundre brødre på én gang - av dem er de fleste enda i live, men noen er hensovet.
8 Deretter ble han sett av Jakob, deretter av alle apostlene.
9 Men sist av alle ble han og sett av meg som det ufullbårne foster; for jeg er den ringeste av apostlene og er ikke verd å kalles apostel, fordi jeg har forfulgt Guds menighet;
10 men av Guds nåde er jeg det jeg er, og hans nåde mot meg har ikke vært forgjeves, men jeg har arbeidet mere enn de alle, dog ikke jeg, men Guds nåde som er med meg.
11 Hva enten det da er jeg eller de andre, så forkynner vi slik, og slik kom dere til troen.
12 Men forkynnes det om Kristus at han er oppstanden fra de døde, hvordan kan da noen iblant dere si at det ikke er noen oppstandelse av døde?
13 Men er det ikke noen oppstandelse av døde, da er heller ikke Kristus oppstanden;
14 men er Kristus ikke oppstanden, da er vår forkynnelse intet, da er også deres tro intet;
15 da finnes vi og å være falske vitner om Gud, fordi vi har vitnet mot Gud at han har oppvakt Kristus, som han dog ikke har oppvakt såfremt altså de døde ikke oppstår.
16 For dersom de døde ikke oppstår, da er heller ikke Kristus oppstanden;
17 men er Kristus ikke oppstanden, da er deres tro unyttig, da er dere enda i deres synder,
18 da er altså også de fortapt som er hensovet i Kristus.
19 Har vi bare i dette liv satt vårt håp til Kristus, da er vi de ynkverdigste av alle mennesker.
20 Men nå er Kristus oppstanden fra de døde og er blitt førstegrøden av de hensovede.
21 For ettersom døden er kommet ved et menneske, så er og de dødes oppstandelse kommet ved et menneske;
22 for slik som alle dør i Adam, så skal og alle levendegjøres i Kristus.
23 Men hver i sin egen avdeling: Kristus er førstegrøden; deretter skal de som hører Kristus til, levendegjøres ved hans komme;
24 deretter kommer enden, når han overgir riket til Gud og Faren, etter at han har tilintetgjort all makt og all myndighet og velde.
25 For han skal være konge inntil han får lagt alle sine fiender under sine føtter.
26 Den siste fiende som tilintetgjøres, er døden;
27 for han har lagt alt under hans føtter. Men når han sier at alt er ham underlagt, så er det klart at han er undtatt som har underlagt ham alt;
28 men når alt er ham underlagt, da skal og Sønnen selv underlegge seg ham som la alt under ham, for at Gud skal være alt i alle.
29 Hva gjør da de som lar seg døpe for de døde? Dersom de døde i det hele tatt ikke oppstår, hvorfor lar de seg da døpe for dem?
30 Hvorfor setter også vi oss hver time i fare?
31 Jeg dør hver dag, så sant som jeg kan rose meg av dere, brødre, i Kristus Jesus, vår Herre.
32 Var det på menneskelig vis jeg stred med ville dyr i Efesus, hva vinning har jeg da av det? Dersom de døde ikke oppstår, da la oss spise og drikke, for imorgen dør vi!
33 Far ikke vill! Dårlig omgang forderver gode seder.
34 Våkn opp for alvor og synd ikke! for somme har ikke kjennskap til Gud; til skam for dere sier jeg det.
35 Men en kunne si: Hvordan oppstår de døde? og med hva slags legeme kommer de fram?
36 Du dåre! det du sår, blir ikke levendegjort uten det dør.
37 Og når du sår, sår du ikke det legeme som skal bli, men et nakent korn, kan hende av hvete eller av noe annet slag;
38 men Gud gir det et legeme etter sin vilje, og hvert slags sæd sitt eget legeme.
39 Ikke alt kjøtt er det samme kjøtt, men ett er kjøtt i mennesker, et annet i fe, et annet i fugler, et annet i fisker.
40 Og der er himmelske legemer, og der er jordiske legemer; men én herlighet har de himmelske legemer, en annen de jordiske.
41 Én glans har solen, og en annen månen, og en annen stjernene; for den ene stjerne skiller seg fra den andre i glans.
42 Så er det og med de dødes oppstandelse. Det såes i forgjengelighet; det oppstår i uforgjengelighet;
43 det såes i vanære, det oppstår i herlighet; det såes i skrøpelighet, det oppstår i kraft;
44 der såes et naturlig legeme, der oppstår et åndelig legeme. Så visst som det gis et naturlig legeme, gis det og et åndelig legeme.
45 Slik er det og skrevet: Det første menneske, Adam, ble til en levende sjel; den siste Adam er blitt til en levendegjørende ånd.
46 Men det åndelige er ikke det første, men det naturlige, deretter det åndelige.
47 Det første menneske var av jorden, jordisk; det annet menneske er av himmelen.
48 Slik som den jordiske var, så er og de jordiske, og slik som den himmelske er, så skal og de himmelske være,
49 og slik som vi har båret den jordiskes bilde, så skal vi og bære den himmelskes bilde.
50 Men dette sier jeg, brødre, at kjød og blod kan ikke arve Guds rike, heller ikke arver forgjengelighet uforgjengelighet.
51 Se, jeg sier dere en hemmelighet: Vi skal ikke alle hensove, men vi skal alle forvandles,
52 i et nå, i et øyeblikk, ved den siste basun. For basunen skal lyde, og de døde skal oppstå uforgjengelige, og vi skal forvandles.
53 For dette forgjengelige skal bli ikledd uforgjengelighet, og dette dødelige bli ikledd udødelighet.
54 Og når dette forgjengelige er ikledd uforgjengelighet, og dette dødelige er ikledd udødelighet, da oppfylles det ord som er skrevet: Døden er oppslukt til seier.
55 Død, hvor er din brodd? Død, hvor er din seier?
56 Men dødens brodd er synden, og syndens kraft er loven;
57 men Gud være takk, som gir oss seier ved vår Herre Jesus Kristus!
58 Derfor, mine elskede brødre, vær faste, urokkelige, alltid rike i Herrens gjerning, da dere vet at deres arbeide ikke er unyttig i Herren!
