## Kapittel 10

1 For jeg vil ikke, brødre, at dere skal være uvitende om at våre fedre var alle under skyen og gikk alle gjennom havet
2 og ble alle døpt til Moses i skyen og i havet,
3 og de spiste alle den samme åndelige mat
4 og drakk alle den samme åndelige drikk; for de drakk av den åndelige klippe som fulgte dem, og klippen var Kristus;
5 allikevel hadde Gud ikke behag i de fleste av dem; for de ble slått ned i ørkenen.
6 Men disse ting skjedde som forbilder for oss, for at ikke vi skal ha lyst til det onde, slik som de hadde lyst til det.
7 Bli heller ikke avgudsdyrkere, slik som noen av dem, som skrevet er: Folket satte seg ned for å spise og drikke og sto opp for å leke!
8 La oss heller ikke drive hor, slik som noen av dem drev hor og falt på én dag tre og tyve tusen!
9 La oss heller ikke friste Kristus, slik som noen av dem fristet ham og ble ødelagt av slanger!
10 Knurr heller ikke, slik som noen av dem knurret og ble ødelagt av ødeleggeren!
11 Dette hendte dem som forbilder, men det er skrevet til formaning for oss, til hvem de siste tider er kommet.
12 Derfor, den som tykkes seg å stå, han se til at han ikke faller!
13 Dere har ingen fristelse møtt som mennesker ikke kan bære; og Gud er trofast, som ikke skal la dere fristes over evne, men gjøre både fristelsen og dens utgang, så dere kan tåle den.
14 Derfor, mine elskede, flykt fra avgudsdyrkelsen!
15 Jeg taler til dere som til forstandige; døm selv det jeg sier!
16 Velsignelsens kalk som vi velsigner, er den ikke samfunn med Kristi blod? Brødet som vi bryter, er det ikke samfunn med Kristi legeme?
17 Fordi der er ett brød, er vi ett legeme, enda vi er mange; for vi har alle del i det ene brød.
18 Se til Israel etter kjødet: Har ikke de som spiser offerne, samfunn med alteret?
19 Hva mener jeg altså? at det er noe avguds-offer til? eller at det er noen avgud til?
20 Nei, men at det de ofrer, det ofrer de til onde ånder og ikke til Gud; men jeg vil ikke at dere skal komme i samfunn med de onde ånder.
21 Dere kan ikke drikke Herrens kalk og onde ånders kalk; dere kan ikke ha del i Herrens bord og i onde ånders bord.
22 Eller tør vi egge Herren til nidkjærhet? vi er vel ikke sterkere enn han?
23 Jeg har lov til alt, men ikke alt gagner; jeg har lov til alt, men ikke alt oppbygger.
24 Ingen søke sitt eget, men enhver søke den annens beste!
25 Alt det som selges i slakterboden, kan dere spise uten at dere for samvittighetens skyld spør mere etter det;
26 for jorden og alt det som fyller den, hører Herren til.
27 Og dersom noen av de vantro ber dere til gjest, og dere vil gå dit, da kan dere spise alt som settes fram for dere, uten at dere for samvittighetens skyld spør mere etter det.
28 Men dersom noen sier til dere: Dette er avguds-offer, da la være å spise det, for hans skyld som sa dere det, og for samvittighetens skyld!
29 Jeg mener ikke ens egen samvittighet, men nestens. For hvorfor skal min frihet dømmes av en annens samvittighet?
30 Dersom jeg nyter det med takk, hvorfor skal jeg da spottes for det som jeg takker for?
31 Enten dere altså spiser eller drikker, eller hva dere gjør, så gjør alt til Guds ære!
32 Vær uten anstøt både for jøder og for grekere og for Guds menighet,
33 slik som også jeg i alt streber å tekkes alle og ikke tenker på mitt eget gagn, men på de manges, at de må bli frelst.
