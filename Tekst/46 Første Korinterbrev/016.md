## Kapittel 16

1 Men vedkommende innsamlingen til de hellige, da skal dere gjøre slik som jeg har ordnet det for menighetene i Galatia.
2 På hver første dag i uken legge enhver av dere hjemme hos seg selv til side det han får lykke til, for at innsamlingen ikke skal skje først da når jeg kommer.
3 Når jeg så er kommet, skal jeg sende dem som dere selv velger, med brev, for å føre deres kjærlighetsgave til Jerusalem;
4 men er det verdt at jeg selv reiser, skal de reise i følge med meg.
5 Jeg kommer til dere når jeg har reist igjennom Makedonia; for Makedonia reiser jeg igjennom;
6 men hos dere blir jeg kan hende en tid, eller endog vinteren over, for at jeg kan få følge av dere dit jeg siden skal reise.
7 For jeg tenker ikke å se dere nå på gjennomreisen; for jeg håper å bli en tid hos dere, om Herren tillater det.
8 I Efesus blir jeg inntil pinsen;
9 for en stor og virksom dør er åpnet for meg, og det er mange motstandere.
10 Når Timoteus kommer, da se til at han kan være hos dere uten frykt! for han gjør Herrens gjerning, slik som jeg;
11 ingen må derfor ringeakte ham. Og følg ham på vei i fred, for at han kan komme til meg! for jeg venter på ham med brødrene.
12 Vedkommende broderen Apollos, da ba jeg ham meget at han skulle fare til dere sammen med brødrene; han var aldeles ikke villig til å komme nå, men han vil komme når han får tid.
13 Vær årvåkne, stå fast i troen, vær mandige, vær sterke!
14 La alt hos dere skje i kjærlighet!
15 Jeg formaner dere, brødre: Dere kjenner Stefanas' hus, at det er førstegrøden av Akaia, og at de har stilt seg til tjeneste for de hellige;
16 vis og dere ærbødighet mot dem og mot enhver som hjelper til og gjør seg strev!
17 Jeg gleder meg over at Stefanas og Fortunatus og Akaikus er her; for de har utfylt savnet av dere;
18 for de har fornyet min og deres ånd. Skjønn derfor på slike!
19 Menighetene i Asia hilser dere. Akvilas og Priska tillikemed menigheten i deres hus hilser dere meget i Herren.
20 Alle brødrene hilser dere. Hils hverandre med et hellig kyss!
21 Hilsen med min, Paulus' hånd:
22 Om noen ikke elsker Herren, han være forbannet! Maran ata.
23 Den Herre Jesu nåde være med dere!
24 Min kjærlighet er med dere alle i Kristus Jesus.
