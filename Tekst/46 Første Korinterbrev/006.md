## Kapittel 6

1 Våger noen av dere, når han har sak mot sin næste, da å søke dom hos de urettferdige og ikke hos de hellige?
2 Eller vet dere ikke at de hellige skal dømme verden? og dersom verden blir dømt ved dere, er dere da uverdige til å dømme i de ringeste saker?
3 Vet dere ikke at vi skal dømme engler? hvor meget mere da i timelige ting!
4 Når dere da har saker om timelige ting, så setter dere dem til dommere som ikke aktes for noe i menigheten!
5 Til skam for dere sier jeg det. Så finnes det da ikke noen vis mann iblandt dere, ikke en eneste én, som kan skille tretten for sin bror?
6 men bror fører sak mot bror, og det for vantros domstol!
7 Det er jo i det hele allerede et tap for dere at dere har saker mot hverandre. Hvorfor lider dere ikke heller urett? hvorfor tåler dere ikke heller skade?
8 Men dere gjør urett og skade, og det mot brødre!
9 Eller vet dere ikke at de som gjør urett, ikke skal arve Guds rike? Far ikke vill! Hverken horkarler eller avgudsdyrkere eller ekteskapsbrytere eller bløtaktige eller de som synder mot naturen,
10 eller tyver eller havesyke eller drankere eller baktalere eller røvere skal arve Guds rike.
11 Og slik var det med somme av dere; men dere har latt dere avvaske, dere er blitt helliget, dere er blitt rettferdiggjort i den Herre Jesu navn og i vår Guds Ånd.
12 Jeg har lov til alt - men ikke alt gagner; jeg har lov til alt - men jeg skal ikke la noe få makten over meg.
13 Maten er for buken, og buken for maten; og Gud skal gjøre ende på dem begge. Men legemet er ikke for hor, men for Herren, og Herren for legemet;
14 og Gud har opvakt Herren og skal også opvekke oss ved sin kraft.
15 Vet dere ikke at deres legemer er Kristi lemmer? skal jeg da ta Kristi lemmer og gjøre dem til en skjøges lemmer? Langt derifra!
16 Eller vet dere ikke at den som holder seg til skjøgen, er ett legeme med henne? For det er sagt: De to skal være ett kjød.
17 Men den som holder seg til Herren, er én ånd med ham.
18 Flykt hor! Enhver synd som et menneske kan gjøre, er utenfor legemet; men den som driver hor, synder mot sitt eget legeme.
19 Eller vet dere ikke at deres legeme er et tempel for den Hellige Ånd, som bor i dere, og som dere har fra Gud, og at dere ikke hører dere selv til?
20 for dere er dyrt kjøpt. Ær da Gud i deres legeme!
