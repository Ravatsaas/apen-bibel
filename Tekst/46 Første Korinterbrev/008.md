## Kapittel 8

1 Men angående avgudsofferne så vet vi at vi alle har kunnskap. Kunnskapen blåser opp, men kjærligheten bygger opp;
2 om noen tykkes seg å kjenne noe, han har aldri kjent noe slik som en bør kjenne det;
3 men om noen elsker Gud, han er kjent av ham.
4 Hva nå det vedkommer å spise av avguds-offerne, da vet vi at ingen avgud i verden er til, og at det er ingen Gud uten én.
5 For om det også er såkalte guder, enten i himmelen eller på jorden - som det jo er mange guder og mange herrer -
6 så er det dog for oss bare én Gud, Faderen, av hvem alt er, og vi til ham, og én Herre, Jesus Kristus, ved hvem alt er, og vi ved ham.
7 Dog, den kunnskap er ikke hos alle; men somme gjør seg enda samvittighet for avgudens skyld og spiser det derfor som avguds-offer, og deres samvittighet, som er skrøpelig, blir uren.
8 Men mat gir oss jo ikke verd for Gud; hverken vinner vi noe om vi spiser, eller taper noe om vi ikke spiser.
9 Men se til at ikke denne deres frihet blir til anstøt for de skrøpelige!
10 For dersom noen ser deg som har kunnskap, sitte til bords i avgudshuset, vil da ikke samvittigheten hos ham som er skrøpelig, få dristighet til å spise avgudsofferet?
11 da går jo den skrøpelige fortapt for din kunnskaps skyld, den bror for hvem Kristus er død!
12 Men når dere slik synder mot deres brødre og sårer deres skrøpelige samvittighet, da synder dere mot Kristus.
13 Derfor, om mat volder min bror anstøt, da vil jeg aldri i evighet spise kjøtt, for ikke å volde min bror anstøt.
