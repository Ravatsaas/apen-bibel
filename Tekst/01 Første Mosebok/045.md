## Kapittel 45

1 Da kunne ikke Josef lenger legge bånd på seg for alle dem som sto hos ham; han ropte: La hver mann gå ut fra meg! Og det var ingen tilstede da Josef gav seg til kjenne for sine brødre.
2 Og han brast i gråt og gråt så høyt at egypterne hørte det, og de hørte det i Faraos hus.
3 Og Josef sa til sine brødre: Jeg er Josef, lever min far enda? Men hans brødre kunne ikke svare ham, så forferdet sto de der foran ham.
4 Da sa Josef til sine brødre: Kjære, kom hit til meg! Så gikk de bort til ham; og han sa: Jeg er Josef, deres bror, som dere solgte til Egypt.
5 Men vær nå ikke bekymret og sørg ikke over at dere solgte meg hit! For å holde dere i live har Gud sendt meg hit i forveien for dere;
6 for nå har det vært hungersnød i landet i to år, og enda kommer det fem år da der hverken skal pløyes eller høstes.
7 Men Gud har sendt meg i forveien for dere fordi han ville levne dere en rest på jorden, og fordi han ville holde dere i live, så det ble en stor frelse.
8 Så er det da ikke dere som har sendt meg hit, men Gud; og han har satt meg til far for Farao og til herre over hele hans hus og til hersker i hele Egypt.
9 Skynd dere og dra opp til min far og si til ham: Så sier din sønn Josef: Gud har satt meg til herre over hele Egypt; kom ned til meg, drøy ikke!
10 Du skal få bo i landet Gosen og være meg nær, både du og dine barn og dine barnebarn med ditt småfe og storfe og alt det du har.
11 Og jeg vil sørge for deg der - for enda kommer det fem hungersår - for at du ikke skal utarmes, du og ditt hus og alle de som hører deg til.
12 Og nå ser både dere og min bror Benjamin med egne øyne at det er jeg som taler med dere.
13 Fortell da min far om all min herlighet i Egypt og om alt det dere har sett; og skynd dere å føre min far her ned!
14 Så falt han sin bror Benjamin om halsen og gråt, og Benjamin gråt i hans armer.
15 Og han kysset alle sine brødre og gråt ved deres bryst; og siden talte hans brødre med ham.
16 Og da det spurtes i Faraos hus at Josefs brødre var kommet, ble Farao og hans tjenere glade.
17 Og Farao sa til Josef: Si til dine brødre: Så skal dere gjøre: Dere skal lesse på deres dyr og fare hjem til Kana'ans land,
18 og ta så deres far og deres husfolk og kom til meg, og jeg vil gi dere det beste i Egypt, og dere skal spise av landets fedme.
19 Dette befaler jeg deg nå å si til dem: Så skal dere gjøre: Dere skal ta med dere vogner fra Egypt til deres barn og hustruer og hente deres far og komme hit,
20 og dere skal ikke kvie dere for å reise fra deres eiendeler; for det beste i hele Egypt skal være deres.
21 Og Israels sønner gjorde så; og Josef gav dem vogner etter Faraos befaling og gav dem niste med på veien.
22 Og han gav dem alle hver sin høytidskledning, men Benjamin gav han tre hundre sekel sølv og fem høytidskledninger. .
23 Likeledes sendte han til sin far ti eseler som bar av det beste Egypt hadde, og ti eselhopper som bar korn og brød og fødevarer for hans far. på reisen.
24 Så lot han sine brødre fare, og de reiste; og han sa til dem: Trett ikke med hverandre på veien!
25 Så dro de opp fra Egypt og kom til Kana'ans land, til Jakob, sin far.
26 Og de fortalte ham at Josef enda var i live, og at han var hersker over hele Egypt. Men hans hjerte var og ble koldt, for han trodde dem ikke.
27 Så fortalte de ham alt det Josef hadde sagt til dem, og han så vognene som Josef hadde sendt til å hente ham i; da oplivedes Jakobs deres fars ånd.
28 Og Israel sa: Det er nok; Josef, min sønn, lever enda; jeg vil dra avsted og se ham før jeg dør.
