## Kapittel 24

1 Abraham var nå gammel og langt ute i årene, og Herren hadde velsignet Abraham i alle ting.
2 Da sa Abraham til sin tjener, han som var den eldste i hans hus og rådet over alt det han hadde: Kjære, legg din hånd under min lend,
3 så vil jeg la deg sverge ved Herren, himmelens Gud og jordens Gud, at du ikke skal la min sønn ta seg en hustru av døtrene til kana'anitterfolket, som jeg bor iblant,
4 men du skal dra til mitt eget land og til min slekt og hente en hustru til min sønn Isak.
5 Tjeneren sa til ham: Men om nå kvinnen ikke vil følge meg hit til dette land, skal jeg da føre din sønn tilbake til det land som du er kommet fra?
6 Abraham svarte: Vokt deg for å føre min sønn tilbake dit!
7 Herren, himmelens Gud, som førte meg bort fra min fars hus og fra mitt fedreland, og som talte til meg, og som svor meg til og sa: Din ætt vil jeg gi dette land, han skal sende sin engel foran deg, så du kan hente en hustru til min sønn derfra.
8 Men dersom kvinnen ikke vil følge deg, da skal du være løst fra denne din ed til meg; bare du ikke fører min sønn tilbake dit!
9 Da la tjeneren sin hånd under Abrahams, sin herres lend og lovte ham dette med ed.
10 Så tok tjeneren ti kameler av dem som hørte hans herre til, og dro avsted, og han hadde med seg alleslags kostelige ting som hørte hans herre til; han tok avsted og dro til Mesopotamia, til Nakors by.
11 Og han lot kamelene legge seg utenfor byen ved brønnen ved aftenstid, den tid da kvinnene pleier å komme ut og hente vann.
12 Og han sa: Herre, min herre Abrahams Gud! La det lykkes for meg idag, og gjør miskunnhet mot min herre Abraham!
13 Se, nå står jeg her ved denne kilde mens døtrene til mennene i byen kommer ut for å hente vann.
14 La det nå bli så at den pike som jeg sier slik til: Hell på din krukke, så jeg kan få drikke, og som da sier: Drikk, og jeg vil også gi dine kameler å drikke - at hun er den du har utsett for din tjener Isak, og av det vil jeg skjønne at du har gjort miskunnhet mot min herre.
15 Og se, før han hadde holdt opp å tale, hendte det at Rebekka, en datter av Betuel, som var sønn til Milka og Nakor, Abrahams bror, kom ut med sin krukke på skulderen.
16 Det var en meget vakker pike, en jomfru, som ingen mann var kommet nær. Hun gikk ned til kilden og fylte sin krukke og steg opp igjen.
17 Da løp tjeneren henne i møte og sa: Kjære, la meg få drikke litt vann av din krukke!
18 Og hun sa: Drikk, herre! Og hun skyndte seg og tok krukken ned i sin hånd og lot ham få drikke.
19 Og da hun hadde latt ham drikke så meget han ville, sa hun: Jeg vil også hente vann til dine kameler, til de har fått nok.
20 Og hun skyndte seg og tømte sin krukke i vanntrauet og løp nok en gang til brønnen etter vann og lot alle hans kameler få drikke.
21 Og mannen så på henne og undret seg, men tidde stille for å få vite om Herren hadde latt hans reise lykkes eller ikke.
22 Da så kamelene hadde drukket, tok mannen en gullring som veide en halv sekel, og to armbånd som veide ti sekel gull, og la dem om hennes armer.
23 Og han sa: Hvem er du datter til? Kjære, si meg det! Er det rom nok i din fars hus, sa vi kan overnatte der.
24 Hun svarte: Jeg er datter til Betuel, som er sønn til Nakor og Milka.
25 Så sa hun til ham: Det er fullt opp både av halm og fôr hos oss, og det er også rom til å overnatte.
26 Da bøyde mannen seg ned og tilba Herren
27 og sa: Lovet være Herren, min herre Abrahams Gud, som ikke har tatt sin miskunn og sin trofasthet fra min herre! Herren har ført meg på rette vei til min herres frender.
28 Men piken sprang hjem til sin mor og fortalte alt dette.
29 Rebekka hadde en bror, som hette Laban; han sprang ut til mannen der ute ved kilden.
30 For da han så ringen og armbåndene som hans søster bar, og hørte sin søster Rebekka si: Slik talte mannen til meg, gikk han ut til mannen, og se, der sto han hos kamelene ved kilden.
31 og han sa: Kom inn, du Herrens velsignede! Hvorfor står du her ute? Jeg har jo gjort huset i stand, og der er rom for kamelene.
32 Så gikk mannen inn i huset og lesste av kamelene; og Laban gav kamelene halm og fôr og kom med vann til ham og de menn som var med ham, til å vaske føttene i.
33 Og de satte fram mat for ham; men han sa: Jeg vil ikke spise før jeg har båret fram mitt ærend. Og Laban sa: Tal!
34 Da sa han: Jeg er Abrahams tjener;
35 og Herren har storlig velsignet min herre, så han er blitt rik, og han har gitt ham småfe og storfe og sølv og gull og slaver og slavekvinner og kameler og eseler.
36 Og Sara, min herres hustru, fødte min herre en sønn på sine gamle dager; og ham har han gitt alt det han eier.
37 Og min herre lot meg sverge og sa: Du skal ikke la min sønn ta seg en hustru av døtrene til kana'anitterfolket, i hvis land jeg bor;
38 men du skal gå til min fars hus og til min slekt og hente en hustru til min sønn.
39 Da sa jeg til min herre: Men om nå kvinnen ikke vil følge meg?
40 Men han sa til meg: Herren, for hvis åsyn jeg har vandret, skal sende sin engel med deg og la din reise lykkes, sa du finner en hustru til min sønn av min slekt og av min fars hus.
41 Da skal du være løst fra din ed til meg, når du kommer til mitt folk; og vil de ikke gi deg henne, så er du også løst fra eden til meg.
42 Så kom jeg da idag til kilden, og jeg sa: Herre, min herre Abrahams Gud! Å, om du ville la denne min reise lykkes!
43 Se, nå står jeg her ved denne kilde; la det nå bli så at om en ung pike kommer ut for å hente vann, og jeg sier til henne: Kjære, la meg få litt vann av din krukke,
44 og hun da sier til meg: Drikk du, og jeg vil også hente vann til dine kameler - så er hun den kvinne som Herren har utsett for min herres sønn.
45 Før jeg hadde holdt opp å tale slik ved meg selv, se, da kom Rebekka ut med sin krukke på skulderen, og hun gikk ned til kilden og øste opp vann; da sa jeg til henne: Kjære, la meg få drikke!
46 Og hun skyndte seg og tok sin krukke ned og sa: Drikk, og jeg vil også la dine kameler få drikke. Så drakk jeg, og hun lot også kamelene få drikke.
47 Og jeg spurte henne: Hvem er du datter til? Hun svarte: Jeg er datter til Betuel, som er sønn til Nakor og Milka. Da satte jeg ringen i hennes nese og armbåndene på hennes armer.
48 Og jeg bøyde meg ned og tilba Herren, og jeg lovet Herren, min herre Abrahams Gud, som hadde ledet meg på rette vei til å finne min herres brordatter til hustru for hans sønn.
49 Dersom dere nå vil vise godhet og trofasthet mot min herre, da si meg det, og hvis ikke, da si meg det, så jeg kan vende meg til en annen kant, til høyre eller til venstre.
50 Da svarte Laban og Betuel og sa: Dette kommer fra Herren; vi kan intet si deg, hverken ondt eller godt.
51 Se, der står Rebekka; ta henne og dra bort og la din herres sønn få henne til hustru, som Herren har sagt!
52 Da Abrahams tjener hørte disse ord, bøyde han seg til jorden for Herren.
53 Og tjeneren tok fram sølvsmykker og gullsmykker og klær og gav Rebekka; og hennes bror og hennes mor gav han også kostelige gaver.
54 Så spiste de og drakk, han og de menn som var med ham, og de ble der om natten. Men da de sto opp om morgenen, sa han: La meg nå fare hjem til min herre!
55 Da sa hennes bror og hennes mor: La piken bli hos oss en tid, en ti dager eller så! Siden kan du reise.
56 Men han sa til dem: Hold meg ikke tilbake, nå da Herren har latt min reise lykkes! La meg få ta avsted, så jeg kan komme hjem til min herre!
57 Da sa de: La oss kalle på piken og spørre henne selv!
58 Så kalte de på Rebekka og sa til henne: Vil du reise med denne mann? Hun svarte: Ja, det vil jeg. -
59 Så lot de Rebekka, sin søster, og hennes fostermor og Abrahams tjener og hans menn reise.
60 Og de velsignet Rebekka og sa til henne: Vår søster, bli til tusen ganger ti tusen, og måtte din ætt ta sine fienders porter i eie!
61 Og Rebekka og hennes piker gjorde seg ferdig, og de satte seg på kamelene og fulgte med mannen og tjeneren tok Rebekka med seg og dro avsted.
62 Isak var nettop kommet tilbake fra en vandring til brønnen Lakai Ro'i; for han bodde i sydlandet.
63 Og Isak gikk ved aftenstid ut på marken for å ha en stille stund og da han så opp, fikk han se noen kameler som kom gående.
64 Og da Rebekka så opp, fikk hun øye på Isak; og hun skyndte seg og steg ned av kamelen.
65 Og hun sa til tjeneren: Hvem er denne mann som kommer oss i møte på marken? Tjeneren svarte Det er min herre. Så tok hun sløret og tilhyllet seg.
66 Og tjeneren fortalte Isak alt det han hadde gjort.
67 Og Isak førte henne inn i sin mor Saras telt; han tok Rebekka hjem, og hun ble hans hustru, og han hadde henne kjær. Så ble Isak trøstet i sorgen over sin mor.
