## Kapittel 20

1 Så dro Abraham derfra til sydlandet og bodde mellom Kades og Sur, og siden oppholdt han seg en tid i Gerar.
2 Og Abraham sa om Sara, sin hustru: Hun er min søster. Da sendte Abimelek, kongen i Gerar, folk avsted og tok Sara.
3 Men Gud kom til Abimelek i en drøm om natten og sa til ham: Nå skal du dø for den kvinnes skyld som du har tatt; for hun er en annen manns hustru.
4 Men Abimelek hadde ikke kommet henne nær, og han sa: Herre, vil du da også slå rettferdige folk ihjel?
5 Har han ikke selv sagt til meg: Hun er min søster? Og hun har også sagt: Han er min bror. I mitt hjertes uskyldighet og med rene hender har jeg gjort dette.
6 Og Gud sa til ham i drømmen: Ja, jeg vet at du har gjort dette i ditt hjertes uskyldighet, og jeg har også hindret deg fra å synde mot meg; derfor har jeg ikke latt deg få røre henne.
7 Men la nå mannen få sin hustru tilbake! For han er en profet. Og han skal bede for deg, så du får leve. Men dersom du ikke gir henne tilbake, da vit at du skal dø, du og alle dine.
8 Da sto Abimelek tidlig opp om i morgenen og kalte på alle sine tjenere og fortalte dem alt dette, og mennene ble meget redde.
9 Og Abimelek kalte Abraham til seg og sa til ham: Hva er det du har gjort mot oss! Hva har jeg syndet mot deg, siden du har ført så stor en synd over meg og mitt rike? Du har båret deg slik at mot meg som ingen skulle gjøre.
10 Og Abimelek sa videre til Abraham: Hva mente du med å gjøre dette?
11 Da sa Abraham: Jeg tenkte: Det er visst ingen gudsfrykt på dette sted, og de vil slå meg ihjel for min hustrus skyld.
12 Hun er også virkelig min søster, min fars datter, men ikke min mors datter; og hun ble min hustru.
13 Og da Gud befalte meg å vandre om borte fra min fars hus, sa jeg til henne: Slik må du vise din kjærlighet mot meg: Hvor vi så kommer, må du si om meg: Han er min bror.
14 Så tok Abimelek småfe og storfe og træler og trælkvinner og gav Abraham og lot ham få Sara, sin hustru, tilbake.
15 Og Abimelek sa: Se, mitt land ligger åpent for deg; bo hvor du selv vil!
16 Og til Sara sa han: Se, her gir jeg din bror tusen sekel sølv; det skal være en sonegave for deg i alles øyne som er sammen med deg, og for alle har du nå fått oppreisning.
17 Og Abraham bad til Gud, og Gud helbredet Abimelek og hans hustru og hans tjenestekvinner, så de fikk barn.
18 For Herren hadde aldeles lukket for hvert morsliv i Abimeleks hus for Abrahams hustru Saras skyld.
