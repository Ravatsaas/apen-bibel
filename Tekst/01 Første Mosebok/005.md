## Kapittel 5

1 Dette er boken om Adams etterkommere: På den dag Gud skapte mennesket, skapte han det i Guds lignelse.
2 Til mann og kvinne skapte han dem; og han velsignet dem og gav dem navnet menneske på den dag de ble skapt.
3 Da Adam var hundre og tretti år gammel, fikk han en sønn i sin lignelse, etter sitt bilde; og han kalte ham Set.
4 Og etter at Adam hadde fått Set, levde han enda åtte hundre år og fikk sønner og døtre.
5 Og alle Adams levedager ble ni hundre og tretti år; så døde han.
6 Da Set var hundre og fem år gammel, fikk han sønnen Enos.
7 Og etter at Set hadde fått Enos, levde han enda åtte hundre og syv år og fikk sønner og døtre.
8 Og alle Sets dager ble ni hundre og tolv år; så døde han.
9 Da Enos var nitti år gammel, fikk han sønnen Kenan.
10 Og etter at Enos hadde fått Kenan, levde han enda åtte hundre og femten år og fikk sønner og døtre.
11 Og alle Enos' dager ble ni hundre og fem år; så døde han.
12 Da Kenan var sytti år gammel, fikk han sønnen Mahalalel.
13 Og etter at Kenan hadde fått Mahalalel, levde han enda åtte hundre og førti år og fikk sønner og døtre.
14 Og alle Kenans dager ble ni hundre og ti år; så døde han.
15 Da Mahalalel var fem og seksti år gammel, fikk han sønnen Jared.
16 Og etter at Mahalalel hadde fått Jared, levde han enda åtte hundre og tretti år og fikk sønner og døtre.
17 Og alle Mahalalels dager ble åtte hundre og fem og nitti år; så døde han.
18 Da Jared var hundre og to og seksti år gammel, fikk han sønnen Enok.
19 Og etter at Jared hadde fått Enok, levde han enda åtte hundre år og fikk sønner og døtre.
20 Og alle Jareds dager ble ni hundre og to og seksti år; så døde han.
21 Da Enok var fem og seksti år gammel, fikk han sønnen Metusalah.
22 Og Enok vandret med Gud i tre hundre år, etter at han hadde fått Metusalah; og han fikk sønner og døtre.
23 Og alle Enoks dager ble tre hundre og fem og seksti år.
24 Og Enok vandret med Gud; så ble han borte, for Gud tok ham til seg.
25 Da Metusalah var hundre og syv og åtti år gammel, fikk han sønnen Lamek.
26 Og etter at Metusalah hadde fått Lamek, levde han enda syv hundre og to og åtti år og fikk sønner og døtre.
27 Og alle Metusalahs dager ble ni hundre og ni og seksti år; så døde han.
28 Da Lamek var hundre og to og åtti år gammel, fikk han en sønn,
29 og han kalte ham Noah og sa: Han skal trøste oss under vårt arbeid og våre henders strev på den jord som Herren har forbannet.
30 Og etter at Lamek hadde fått Noah, levde han enda fem hundre og fem og nitti år og fikk sønner og døtre.
31 Og alle Lameks dager ble syv hundre og syv og sytti år; så døde han.
32 Da Noah var fem hundre år gammel, fikk han sønnene Sem, Kam og Jafet.
