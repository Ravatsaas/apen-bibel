## Kapittel 32

1 Og Jakob dro videre, og Guds engler møtte ham.
2 Da Jakob så dem, sa han: Dette er Guds leir. Og han kalte stedet Mahana'im*. / {* d.e. to leire.}
3 Og Jakob sendte bud foran seg til sin bror Esau i landet Se'ir, på Edoms mark.
4 Og han befalte dem og sa: Slik skal dere si til min herre Esau: Så sier din tjener Jakob: Jeg har oppholdt meg hos Laban og vært der helt til nå,
5 og jeg har fått okser og eseler, småfe og slaver og slavekvinner; og nå ville jeg sende bud til min herre om dette for å finne nåde for dine øyne
6 Og budene kom tilbake til Jakob og sa: Vi kom til Esau, din bror, og han drar deg nå selv i møte, og fire hundre mann med ham.
7 Da ble Jakob overmåte forferdet; og han delte folket som var med ham, og småfeet og storfeet og kamelene i to leire.
8 For han tenkte: Om Esau kommer til den ene leir og slår den, da kan den leir som er igjen, få berge seg unna.
9 Og Jakob sa: Min far Abrahams Gud og min far Isaks Gud, Herre, du som sa til meg: Dra tilbake til ditt land og til ditt folk, og jeg vil gjøre vel imot deg!
10 Jeg er ringere enn all den miskunnhet og all den trofasthet som du har vist mot din tjener; for med min stav gikk jeg over Jordan her, og nå er jeg blitt til to leire.
11 Fri meg ut av Esaus, min brors hånd; for jeg er redd han skal komme og slå ihjel meg og mine, både mor og barn.
12 Du har jo selv sagt: Jeg vil alltid gjøre vel mot deg og la din ætt bli som havets sand, som ikke kan telles for mengde.
13 Så ble han der den natt, og av alt det han eide, tok han ut en gave til Esau, sin bror:
14 to hundre geiter og tyve bukker, to hundre sauer og tyve værer,
15 tretti kameler som gav die, med sine føll, førti kjør og ti okser, tyve eselhopper og ti eselfoler.
16 Og han lot sine tjenere dra avsted med dem, hver flokk for seg, og han sa til sine tjenere: Far i forveien, og la det være et mellomrom mellom hver flokk!
17 Og han befalte den første og sa: Når min bror Esau møter deg og han taler til deg og spør: Hvem hører du til, og hvor skal du hen, og hvem eier denne flokk som du driver foran deg?
18 da skal du si: Din tjener Jakob; det er en gave han sender til min herre Esau, og snart kommer han selv etter.
19 Og han befalte likeledes den annen og den tredje og alle de andre som drev flokkene, og sa: Slik skal dere tale til Esau når dere møter ham,
20 Dere skal si: Snart kommer din tjener Jakob selv etter. For han tenkte: Jeg vil forsone ham ved den gave som jeg sender foran meg, og siden vil jeg selv trede fram for ham; kanskje han vil ta nådig imot meg.
21 Så dro de i forveien med gaven; men selv ble han i leiren den natt.
22 samme natt sto han opp og tok sine hustruer og de to slavekvinner og sine elleve sønner og gikk over Jabboks vadested.
23 Han tok og satte dem over åen og førte over alt det han eide.
24 Så var Jakob alene tilbake. Da kom det en mann og kjempet med ham inntil morgenen grydde.
25 Og da mannen så at han ikke kunne rå med ham, rørte han ved hans hofteskål; og Jakobs hofteskål gikk av ledd, mens han kjempet med ham.
26 Og han sa: Slipp meg, for morgenen gryr! Men han sa: Jeg slipper deg ikke, uten du velsigner meg.
27 Da sa han til ham: Hva er ditt navn? Han svarte: Jakob.
28 Han sa: Du skal ikke lenger hete Jakob, men Israel*; for du har kjempet med Gud og med mennesker og vunnet. / {* d.e. en som kjemper med Gud.}
29 Da spurte Jakob: Si meg ditt navn! Han svarte: Hvorfor spør du om mitt navn? Og han velsignet ham der.
30 Og Jakob kalte stedet Pniel*; for [sa han] jeg har sett Gud åsyn til åsyn og enda berget livet. / {* Pniel eller Pnuel betyr Guds åsyn.}
31 Og da han var kommet forbi Pnuel så han solen rinne; og han haltet på sin hofte.
32 Derfor er det så den dag idag at Israels barn aldrig spiser spennesenen som er på hofteskålen, fordi han rørte ved Jakobs hofteskål på spennesenen.
