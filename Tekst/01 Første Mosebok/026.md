## Kapittel 26

1 Og det var nok en gang hungersnød i landet - slik som forrige gang på Abrahams tid; og Isak dro til filistrenes konge Abimelek i Gerar.
2 Da åpenbarte Herren seg for ham og sa: Dra ikke ned til Egypt! Bo i det land som jeg sier deg!
3 Bli boende her i landet! Jeg vil være med deg og velsigne deg; for deg og din ætt vil jeg gi alle disse land - jeg vil holde den ed jeg har svoret Abraham, din far.
4 Og jeg vil gjøre din ætt tallrik som stjernene på himmelen, og jeg vil gi din ætt alle disse land, og i din ætt skal alle jordens folk velsignes,
5 fordi Abraham lød mitt ord og holdt alt det jeg befalte ham å holde, mine bud, mine forskrifter og mine lover.
6 Så ble Isak boende i Gerar.
7 Og mennene der på stedet spurte ham ut om hans hustru. Da sa han: Hun er min søster. For han torde ikke si at hun var hans hustru; han tenkte: Mennene her på stedet kunne da slå meg ihjel for Rebekkas skyld, siden hun er så vakker.
8 Da han nå hadde vært der en tid, hendte det engang at Abimelek, filistrenes konge, så ut gjennom vinduet og fikk se at Isak kjærtegnet Rebekka, sin hustru.
9 Da kalte Abimelek Isak til seg og sa: Hun er jo din hustru, hvor kunne du da si: Hun er min søster? Isak svarte: Jeg tenkte jeg kunne komme til å miste livet for hennes skyld.
10 Da sa Abimelek: Hvorfor har du gjort dette mot oss? Hvor lett kunne det ikke ha hendt at en eller annen av folket hadde lagt seg hos din hustru, og da hadde du ført skyld over oss.
11 Så befalte Abimelek alt folket og sa: Den som rører ved denne mann eller hans hustru, han skal late sitt liv.
12 Isak sådde korn der i landet og fikk det år hundre fold, for Herren velsignet ham.
13 Og han ble en rik mann, og ble rikere og rikere, så han til sist var overmåte rik.
14 Han eide småfe og storfe og mange tjenere, så filistrene ble misunnelige på ham.
15 Og alle de brønner som hans fars tjenere hadde gravd i Abrahams, hans fars dager, dem kastet filistrene til og fylte dem med jord.
16 Og Abimelek sa til Isak: Dra bort fra oss, for du er blitt oss altfor mektig.
17 Så dro Isak derfra og slo leir i Gerar-dalen og ble boende der.
18 Og Isak gravde opp igjen de brønner som de hadde gravd i Abrahams, hans fars dager, og som filistrene hadde kastet til etter Abrahams død; og han gav dem de samme navn som hans far hadde gitt dem.
19 Og Isaks tjenere gravde i dalen og fant der en brønn med rinnende vann.
20 Men hyrdene fra Gerar trettet med Isaks hyrder og sa: Vannet hører oss til. Og han kalte brønnen Esek*, fordi de stredes med ham. / {* strid.}
21 Siden gravde de en annen brønn, og den trettet de også om; og han kalte den Sitna*. / {* fiendskap.}
22 Så brøt han opp derfra og gravde enda en brønn; den trettet de ikke om; og han kalte den Rehobot* og sa: Nå har Herren gjort det rommelig for oss, så vi kan bli tallrike i landet. / {* åpent rom.}
23 Siden dro han derfra opp til Be'erseba.
24 samme natt åpenbarte Herren seg for ham og sa: Jeg er Abrahams, din fars Gud; frykt ikke, for jeg er med deg, og jeg vil velsigne deg og gjøre din ætt tallrik for Abrahams, min tjeners skyld.
25 Der bygget han et alter og påkalte Herrens navn; og han slo opp sitt telt der; og Isaks tjenere gravde der en brønn.
26 Siden kom Abimelek til ham fra Gerar, med Akussat, sin venn, og Pikol, sin hærfører.
27 Da sa Isak til dem: Hvorfor kommer dere til meg, dere som hater meg og har drevet meg bort fra dere?
28 De svarte: Vi har sett det grant at Herren er med deg; derfor sier vi: Kom, la oss sverge en ed oss imellom, vi og du, og la oss få gjøre en pakt med deg,
29 at du ikke skal gjøre oss noe ondt, slik som heller ikke vi har rørt deg, men bare gjort deg godt og latt deg fare i fred. Du er nå Herrens velsignede.
30 Så gjorde han et gjestebud for dem, og de spiste og drakk.
31 Morgenen etter sto de tidlig opp og svor hverandre sin ed; siden lot Isak dem fare, og de dro fra ham fred.
32 Samme dag hendte det at Isaks tjenere kom og fortalte ham om den brønn de hadde gravd, og sa til ham: Vi har funnet vann.
33 Og han kalte den Siba*; derfor heter byen Be'erseba** den dag i dag. / {* ed.} / {** 1MO 21, 31.}
34 Da Esau var førti år gammel, tok han til hustruer Judit, datter til hetitten Be'eri, og Basmat, datter til hetitten Elon.
35 Men de ble en hjertesorg for Isak og Rebekka.
