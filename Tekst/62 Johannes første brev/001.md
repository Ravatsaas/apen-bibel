## Kapittel 1

1 Det som var fra begynnelsen, det som vi har hørt, det som vi har sett med våre øyne, det som vi skuet og våre hender følte på - om livets Ord
2 - og livet ble åpenbaret, og vi har sett det og vidner og forkynner dere livet, det evige, som var hos Faren og ble åpenbaret for oss -
3 det som vi har sett og hørt, det forkynner vi og dere, for at og dere kan ha samfunn med oss; men vårt samfunn er med Faren og med hans Sønn Jesus Kristus.
4 Og dette skriver vi for at deres glede kan være fullkommen.
5 Og dette er det budskap som vi har hørt av ham og forkynner dere, at Gud er lys, og det er intet mørke i ham.
6 Dersom vi sier at vi har samfunn med ham, og vandrer i mørket, da lyver vi og gjør ikke sannheten;
7 men dersom vi vandrer i lyset, slik som han er i lyset, da har vi samfunn med hverandre, og Jesu, hans Sønns blod renser oss fra all synd.
8 Dersom vi sier at vi ikke har synd, da dårer vi oss selv, og sannheten er ikke i oss;
9 dersom vi bekjenner våre synder, er han trofast og rettferdig, så han tilgir oss syndene og renser oss fra all urettferdighet.
10 Dersom vi sier at vi ikke har syndet, da gjør vi ham til løgner, og hans ord er ikke i oss.
