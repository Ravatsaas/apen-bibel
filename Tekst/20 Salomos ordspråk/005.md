## Kapittel 5

1 Min sønn! Akt på min visdom, bøy ditt øre til min forstand, 
2 så du kan gjemme kloke råd og dine leber bevare kunnskap! 
3 For en fremmed kvinnes leber drypper av honning, og glattere enn olje er hennes tunge; 
4 men til sist er hun besk som malurt, hvass som et tveegget sverd. 
5 Hennes føtter går nedover til døden; hennes skritt fører like til dødsriket. 
6 På livets sti vil hun ikke vandre; hennes veier går hit og dit, uten at hun vet det. 
7 Så hør nå på meg, mine barn, og vik ikke fra min munns ord! 
8 La din vei være langt fra henne, og kom ikke nær til døren på hennes hus, 
9 forat du ikke skal gi andre din pryd og en grusom herre dine år, 
10 forat ikke fremmede skal mettes av din eiendom, og frukten av din strev komme i en annen manns hus, 
11 så du må stønne i din siste stund, når din kropp og ditt kjøtt tæres bort, 
12 Og du må si: Hvordan har jeg kunnet hate tukt, og hvordan har mitt hjerte kunnet forakte tilrettevisning, 
13 så jeg ikke hørte på dem som lærte meg, og ikke bøyde mitt øre til dem som veiledet meg! 
14 Nær var jeg kommet i den største ulykke midt i forsamlingen og menigheten. 
15 Drikk av din egen brønn, drikk rinnende vann av din egen kilde! 
16 Skulle vel dine kilder strømme ut på gaten, dine bekker på torvene? 
17 La dem være for deg alene og ikke for fremmede sammen med deg! 
18 Din kilde være velsignet, gled deg i din ungdoms hustru! 
19 Den elskelige hind og den yndefulle stengjet! Hennes barm kvege deg til enhver tid, av hennes kjærlighet være du alltid drukken! 
20 Hvorfor, min sønn, skulle du da være drukken av attrå etter en annen manns hustru og favne en fremmed kvinnes barm? 
21 For en manns veier ligger åpne for Herrens øyne, og Herren jevner alle hans stier. 
22 Den ugudelige fanges i sine egne misgjerninger, og han holdes fast i sin egen synds snarer. 
23 Han må dø, fordi han ikke lot seg tukte, og for sin store dårskaps skyld tumler han og faller.