## Kapittel 8

1 Hør, visdommen roper, og forstanden lar sin røst høre. 
2 Oppe på hauger ved veien står hun, der hvor stiene møtes; 
3 ved siden av portene, ved byens utgang, i inngangen til portene roper hun høyt: 
4 Til dere, dere menn, roper jeg, og min røst lyder til menneskenes barn. 
5 Lær klokskap, dere enfoldige, og lær forstand, dere uforstandige! 
6 Hør! Om store ting taler jeg, og jeg oplater mine leber med rettvishet; 
7 min tunge taler sannhet, og ugudelighet er en vederstyggelighet for mine leber. 
8 Alle min munns ord er rette, det er intet falskt eller vrangt i dem. 
9 De er alle sammen likefremme for den forstandige og rette for dem som har funnet kunnskap. 
10 Ta imot min tilrettevisning istedenfor sølv, og ta imot kunnskap fremfor utsøkt gull! 
11 For visdom er bedre enn perler, og ingen skatt kan lignes med den. 
12 Jeg, visdommen, har klokskap i eie, og jeg forstår å finne kloke råd. 
13 frykte Herren er å hate ondt; stolthet og overmot, ond ferd og en falsk munn hater jeg. 
14 Meg tilhører råd og sann innsikt, jeg er forstand, meg hører styrke til. 
15 Ved meg regjerer kongene, og ved meg fastsetter fyrstene hva rett er. 
16 Ved meg styrer herskerne og høvdingene, alle dommere på jorden. 
17 Jeg elsker dem som elsker meg, og de som søker meg, skal finne meg. 
18 Hos meg er rikdom og ære, gammelt arvegods og rettferdighet. 
19 Min frukt er bedre enn gull, ja det fineste gull, og den vinning jeg gir, er bedre enn utsøkt sølv. 
20 På rettferds vei vandrer jeg, midt på rettens stier; 
21 derfor gir jeg dem som elsker meg, sann rikdom til arv og fyller deres forrådskammere. 
22 Herren skapte meg som sitt første verk, før sine andre gjerninger, i fordums tid. 
23 Fra evighet er jeg blitt til, fra først av, før jorden var. 
24 Da avgrunnene enda ikke var til, ble jeg født, da der enda ikke fantes kilder fylt med vann. 
25 Før fjellene ble senket ned, før haugene ble til, ble jeg født, 
26 før han hadde skapt jord og mark og jorderikes første muldklump. 
27 Da han bygget himmelen, var jeg der, da han slo hvelving over avgrunnen. 
28 Da han festet skyene oventil, da han bandt avgrunnens kilder, 
29 da han satte grense for havet, så vannene ikke går lenger enn han befaler, da han la jordens grunnvoller -- 
30 da var jeg verksmester hos ham, og jeg var hans lyst dag etter dag, jeg lekte alltid for hans åsyn; 
31 jeg lekte på hele hans vide jord, og min lyst hadde jeg i menneskenes barn. 
32 Og nå, barn, hør på meg! Salige er de som følger mine veier. 
33 Hør på min tilrettevisning og bli vise og forakt den ikke! 
34 Salig er det menneske som hører på meg, så han våker ved mine dører dag etter dag og vokter mine dørstolper. 
35 For den som finner meg, finner livet og får nåde hos Herren. 
36 Men den som ikke finner meg, skader seg selv; alle de som hater meg, elsker døden.