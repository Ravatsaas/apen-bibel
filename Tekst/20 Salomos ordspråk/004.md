## Kapittel 4

1 Hør, mine barn, på en fars tilrettevisning og gi akt, så dere kan lære klokskap! 
2 For en god lærdom gir jeg dere; mine bud må dere ikke forlate. 
3 For da jeg var sønn hjemme hos min far, da jeg var liten og min mors eneste barn, 
4 da lærte han meg og sa til meg: La ditt hjerte holde fast ved mine ord, bevar mine bud, så skal du leve. 
5 Kjøp visdom, kjøp forstand, glem ikke og vik ikke fra min munns ord! 
6 Forlat den ikke, så skal den vokte deg; elsk den, så skal den være ditt vern. 
7 Begynnelsen til visdom er: Kjøp visdom, ja, kjøp forstand for alt ditt gods! 
8 Ophøy den, så skal den opphøye deg; den skal gjøre deg ære, når du favner den. 
9 Den skal sette en fager krans på ditt hode; den skal rekke deg en herlig krone. 
10 Hør, min sønn, og ta imot mine ord, så skal dine leveår bli mange. 
11 Om visdoms vei lærer jeg deg, jeg leder deg på rettvishets stier. 
12 Når du går, skal intet hindre dine skritt, og når du løper, skal du ikke snuble. 
13 Hold fast ved min tilrettevisning, slipp den ikke! Bevar den, for den er ditt liv. 
14 På de ugudeliges sti må du ikke komme og ikke følge de ondes vei. 
15 Sky den, følg den ikke, vik fra den og gå forbi! 
16 For de får ikke sove uten de har gjort noe ondt, og søvnen tas fra dem om de ikke har ført noen til fall. 
17 For de eter ugudelighets brød og drikker voldsgjernings vin. 
18 Men de rettferdiges sti er lik et strålende lys, som blir klarere og klarere til det er høylys dag. 
19 De ugudeliges vei er som det dype mørke; de vet ikke hva de snubler over. 
20 Min sønn! Akt på mine ord, bøy ditt øre til min tale! 
21 La dem ikke vike fra dine øyne, bevar dem dypt i ditt hjerte! 
22 For de er liv for hver den som finner dem, og legedom for hele hans legeme. 
23 Bevar ditt hjerte fremfor alt det som bevares; for livet utgår fra det. 
24 Hold deg fra svikefulle ord, og la falske lepper være langt fra deg! 
25 La dine øyne se bent fram og dine øyelokk vende rett fram for deg! 
26 Gjør din fots sti jevn, og la alle dine veier være rette! 
27 Bøy ikke av til høyre eller til venstre, vend din fot fra det onde!
