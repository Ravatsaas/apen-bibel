## Kapittel 11

1 Falsk vekt er en vederstyggelighet for Herren, men fullvektige lodder er ham til velbehag. 
2 Med overmot følger skam, men de ydmyke har visdom. 
3 De oppriktiges rettsinn leder dem, men de troløses forvendte sinn ødelegger dem. 
4 Gods hjelper ikke på vredens dag, men rettferdighet frir fra døden. 
5 Den ustraffeliges rettferdighet gjør hans vei jevn, men den ugudelige faller ved sin ugudelighet. 
6 De oppriktiges rettferdighet frelser, men de troløse fanges i sin egen ondskap. 
7 Når et ugudelig menneske dør, blir hans håp til intet, og med det som de onde stunder etter, er det forbi. 
8 Den rettferdige utfries av trengsel, og den ugudelige kommer i hans sted. 
9 Med munnen ødelegger den gudløse sin næste, men ved sin kunnskap utfries de rettferdige. 
10 Når det går de rettferdige godt, jubler byen, og når de ugudelige omkommer, lyder fryderop. 
11 Ved de oppriktiges velsignelse blir en by opphøyet, men de ugudeliges munn bryter den ned. 
12 Den som taler foraktelig om sin næste, er uten forstand; men en forstandig mann tier. 
13 Den som går omkring som baktaler, åpenbarer hemmeligheter; men den som er trofast i ånden, skjuler saken. 
14 Hvor det intet styre er, faller folket; men hvor det er mange rådgivere, der er frelse. 
15 Ille går det den som går i borgen for en fremmed; men den som skyr å gi håndslag, er sikker. 
16 En yndig kvinne vinner ære, og voldsmenn vinner rikdom. 
17 En godgjørende mann gjør vel mot seg selv, men en hårdhjertet mann ødelegger seg. 
18 Den ugudelige vinner en lønn som svikter, men den som sår rettferdighet, får en lønn som varer. 
19 Den som står fast i rettferdighet, ham blir det til liv; men den som jager etter ondt, volder sin egen død.
20 En vederstyggelighet for Herren er de hvis hjerte er forvendt; men til velbehag for ham er de hvis vei er ustraffelig. 
21 Den onde skal ikke unnslippe straffen, men de rettferdiges slekt slipper unna. 
22 Som en gullring i et svinetryne er en fager kvinne som er uten forstand. 
23 De rettferdiges attrå er bare det som godt er; de ugudelige har vrede i vente. 
24 Den ene strør ut og får enda mere; den andre holder tilbake mere enn rett er, og det blir dog bare fattigdom. 
25 Den som velsigner, skal trives, og den som lesker andre, han blir selv lesket. 
26 Den som holder korn tilbake, ham banner folket; men velsignelse kommer over dens hode som selger korn. 
27 Den som søker hva godt er, søker det som er til behag; men den som higer etter ondt, over ham kommer det onde. 
28 Den som setter sin lit til sin rikdom, han skal falle; men de rettferdige skal grønnes som løvet. 
29 Den som setter sitt hus i ulag, skal arve vind, og dåren blir en tjener for den vise. 
30 Den rettferdiges frukt er et livsens tre, og den vise fanger sjeler. 
31 Se, den rettferdige får sin lønn på jorden, hvor meget mere da den ugudelige og synderen!
