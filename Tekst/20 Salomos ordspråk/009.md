## Kapittel 9

1 Visdommen har bygget sitt hus, hun har hugget til sine syv stolper. 
2 Hun har slaktet sitt slaktefe, blandet sin vin og dekket sitt bord; 
3 hun har sendt ut sine piker, hun roper oppe fra byens høyder: 
4 Den som er enfoldig, han vende seg hit! Til den som er uten forstand, sier hun: 
5 Kom, spis av mitt brød og drikk av den vin jeg har blandet! 
6 Gi avkall på deres uforstand, så skal dere leve, og gå bent fram på forstandens vei! 
7 Den som refser en spotter, henter seg selv vanære, og den som viser en ugudelig til rette, får skam av det. 
8 Vis ikke spotteren til rette, for at han ikke skal hate deg! Vis den vise til rette, så skal han elske deg. 
9 Lær den vise, så blir han enda visere, lær den rettferdige, så går han fram i lærdom. 
10 frykte Herren er begynnelsen til visdom, og å kjenne den Hellige er forstand. 
11 For ved meg skal dine dager bli mange, og leveår skal gis deg i rikt mål. 
12 Er du vis, så er du vis til ditt eget gagn, og er du en spotter, skal du alene lide for det. 
13 Dårskapen er en kåt kvinne, bare uforstand og uvitenhet. 
14 Hun sitter foran døren til sitt hus på en trone på en høyde i byen 
15 for å rope til dem som går forbi på veien, som vandrer bent fram på sine stier: 
16 Den som er enfoldig, han vende seg hit! Til den som er uten forstand, sier hun: 
17 Stjålet vann er søtt, og brød som spises i lønndom, smaker herlig. 
18 Men han vet ikke at der bor dødningene, at hennes gjester er i dødsrikets dyp.
