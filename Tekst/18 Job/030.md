## Kapittel 30

1 Men nå ler de av meg, de som er yngre av år enn jeg, hvis fedre jeg aktet så ringe at jeg ikke ville sette dem blant mine fehunder.
2 Hva hjelp kunne jeg også ha av dem, de som har mistet all manndomskraft?
3 De er uttæret av nød og sult; de gnager på den tørre mo, som allerede igår var ørk og øde;
4 de plukker melde innunder buskene, og gyvelbuskens røtter er deres brød.
5 Fra menneskenes samfunn jages de ut; folk roper etter dem som etter tyver.
6 I fryktelige kløfter må de bo, i huler i jord og berg.
7 Mellom buskene skriker de, i neslekratt samler de seg,
8 barn av dårer og æreløse folk, pisket ut av landet.
9 Og nå er jeg blitt til en spottesang og et ordspråk for dem.
10 De avskyr meg, holder seg langt borte fra meg, og mitt ansikt sparer de ikke for spytt;
11 for de har løst sine tøyler og ydmyket meg, og bislet har de kastet av for mine øyne.
12 Ved min høyre side reiser deres yngel seg; mine føtter støter de bort og legger sine ulykkesveier mot meg.
13 De bryter opp min sti, de gjør hva de kan for å ødelegge meg, de som selv ingen hjelper har.
14 Som gjennom en vid revne kommer de; gjennom nedstyrtende murer velter de seg fram.
15 Redsler har vendt seg mot meg, som stormen forfølger de min ære, og som en sky er min velferd faret bort.
16 Og nå utøser min sjel seg i meg; trengsels dager holder meg fast.
17 Natten gjennomborer mine ben, så de faller av, og min verk og pine hviler ikke.
18 Ved Guds store kraft er det blitt slik med meg at min kledning ikke er til å kjenne igjen; den henger tett omkring meg som kraven på min underkjortel.
19 Han har kastet meg ut i skarnet, så jeg er blitt lik støv og aske.
20 Jeg skriker til deg, men du svarer meg ikke; jeg står der, og du bare ser på meg.
21 Du er blitt grusom mot meg, med din sterke hånd forfølger du meg.
22 Du løfter meg opp i stormen, du lar meg fare avsted, og du lar meg forgå i dens brak;
23 for jeg vet at du fører meg til døden, til den bolig hvor alt levende samles.
24 Dog, rekker ikke mennesket ut sin hånd når alt synker i grus? Skriker han ikke om hjelp når han er kommet i ulykke?
25 Gråt jeg ikke selv over den som hadde hårde dager? Sørget ikke min sjel over den fattige?
26 For jeg ventet godt, men det kom ondt; jeg håpet på lys, men det kom mørke.
27 Mine innvoller koker og er ikke stille; trengsels dager er kommet over meg.
28 Sort går jeg omkring, men ikke av solens hete; midt iblant folk reiser jeg meg og roper om hjelp.
29 Jeg er blitt en bror av sjakaler og en stallbror av strutser.
30 Min hud er sort og faller av meg, og mine ben er brent av hete.
31 Og min citar er blitt til sorg, og min fløyte til gråt og klage.
