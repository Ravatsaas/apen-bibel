## Kapittel 27

1 Og Job ble ved å fremføre sin visdomstale og sa:
2 Så sant Gud lever, som har tatt min rett fra meg, den Allmektige, som har voldt meg bitter sorg
3 - for enda er hele mitt livspust i meg og den Allmektiges ånde i min nese - :
4 Mine lepper taler ikke urett, og min tunge taler ikke svik.
5 Det være langt fra meg å gi dere rett! Inntil jeg opgir ånden, lar jeg ikke min brødefrihet tas fra meg.
6 Jeg holder fast på min rettferdighet og slipper den ikke; mitt hjerte laster meg ikke for noen av mine dager.
7 La min fiende stå der som en ugudelig, og min motstander som en urettferdig!
8 For hva håp har den gudløse, når Gud avskjærer hans liv, når han tar hans sjel fra ham?
9 Hører vel Gud hans skrik når trengsel kommer over ham?
10 Eller kan han glede seg i den Allmektige, kan han påkalle Gud til enhver tid?
11 Jeg vil lære dere om Guds hånd; jeg vil ikke dølge hva den Allmektige har i sinne.
12 Dere har jo alle selv sett det; hvorfor fører dere da så tom en tale?
13 Dette er det ugudelige menneskes lodd hos Gud og den arv som voldsmennene får av den Allmektige:
14 Får han mange barn, så er de hjemfalt til sverdet; hans ætlinger får ikke brød å mette seg med.
15 De av dem som slipper unna, legges i graven ved pest, og enkene holder ikke sørgefest over dem.
16 Når han dynger opp sølv som støv og samler seg klær som lere,
17 så blir det de rettferdige som klær seg med det han har samlet, og sølvet skal de skyldfrie dele.
18 Som møllet har han bygget sitt hus og som den hytte en markvokter lager seg.
19 Rik legger han seg, og intet er tatt bort; han slår sine øyne opp, og det* er der ikke. / {* det han eide.}
20 Som en vannflom innhenter redsler ham, om natten fører en storm ham bort.
21 Østenvinden løfter ham opp, så han farer avsted, og den blåser ham bort fra hans sted.
22 Gud skyter sine piler mot ham og sparer ham ikke; for hans hånd flykter han i hast.
23 Folk klapper i hendene og håner ham og piper ham bort fra hans sted.
