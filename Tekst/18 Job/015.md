## Kapittel 15

1 Da tok Elifas fra Teman til orde og sa:
2 Svarer vel en vis mann med en kunnskap som bare er vind, og fyller han sitt indre med stormvær?
3 Vil han vel forsvare sin sak med ord som ikke nytter, og med tale hvormed han intet utretter?
4 Du nedbryter endog gudsfrykten og svekker andakten for Guds åsyn;
5 for din synd legger ordene i din munn, og du velger falske menns tale.
6 Din egen munn domfeller deg, ikke jeg; dine lepper vitner mot deg.
7 Ble du født først av alle mennesker, eller kom du til verden før alle haugene var til?
8 Har du vært tilhører i Guds lønnlige råd og der tilranet deg visdom?
9 Hva vet du som vi ikke vet? Hva forstår du som er ukjent for oss?
10 Det er blant oss en som er både gammel og gråhåret, rikere på dager enn din far.
11 Er Guds trøsteord for lite for deg, og et ord som er talt i saktmodighet til deg?
12 Hvorfor lar du deg rive med av ditt hjerte, og hvorfor gnistrer dine øyne? -
13 siden du vender din vrede mot Gud og lar ordene strømme fra din munn.
14 Hva er et menneske, at han skulle være ren, og en som er født av en kvinne, at han skulle være rettferdig?
15 Endog på sine hellige stoler han ikke, og himlene er ikke rene i hans øyne,
16 langt mindre da en avskyelig, en fordervet, en mann som drikker urett som vann*. / {* d.e. er like så begjærlig etter å gjøre urett som den tørstige er etter vann.}
17 Jeg vil kunngjøre deg noe, hør på meg! Hva jeg har sett, det vil jeg fortelle,
18 det som vise menn forkynner og ikke har dulgt, det som de mottok fra sine fedre,
19 til hvem landet alene var gitt, og blant hvem ingen fremmed hadde draget igjennom.
20 En ugudelig lever i angst alle sine dager, og få i tall er de år som er gjemt for voldsmannen.
21 Redselstoner lyder i hans ører; midt i freden kommer ødeleggeren over ham.
22 Han tror ikke han skal komme tilbake fra mørket, og han er utsett til å falle for sverdet.
23 Han flakker om etter brød og spør: Hvor er det å finne? Han vet at en mørkets dag står ferdig ved hans side .
24 Nød og trengsel forferder ham; den overvelder ham, lik en stridsrustet konge,
25 fordi han rakte ut sin hånd mot Gud og våget å trosse den Allmektige,
26 stormet fram mot ham med oppreist nakke, med sine skjolds tette tak,
27 fordi han dekket sitt ansikt med sin fedme og la fett på sin lend
28 og bodde i ødelagte byer, i hus hvor ingen skulle bo, og som var bestemt til å bli grusdynger.
29 Han blir ikke rik, og hans gods varer ikke ved, og hans grøde luter ikke mot jorden.
30 Han slipper ikke ut av mørket; flammer skal tørke kvistene hans, og han skal komme bort ved pusten fra Hans* munn. / {* Guds. JBS 4, 9. JES 11, 4.}
31 La ingen sette sin lit til det som er forgjengelig! Da narrer han seg selv, for bare forgjengelighet blir hans vederlag.
32 Før hans dag kommer, blir det oppfylt, og hans gren grønnes ikke.
33 Han blir som et vintre som mister sine druer før de er modne, og som et oljetre som feller sine blomster;
34 for den gudløses hus er ufruktbart, og ild fortærer deres telter som lar seg underkjøpe.
35 De undfanger ulykke og føder nød, og deres morsliv fostrer svik.
