## Kapittel 35

1 Og Elihu tok igjen til orde og sa:
2 Holder du det for rett, du som har sagt: Jeg er rettferdigere enn Gud,
3 at du sier: Hva nytter det meg, hva gagn har jeg av at jeg ikke synder?
4 Jeg vil gi deg svar, og dine venner med deg.
5 Vend ditt øye mot himmelen og se, gi akt på skyene høyt over deg!
6 Om du synder, hva gjør du ham med det? Og er dine overtredelser mange, hva skade volder du ham?
7 Er du rettferdig, hva kan du gi ham, hva mottar han av din hånd?
8 Bare for et menneske, din likemann, kan din ugudelighet ha noe å si, og bare for et menneskebarn din rettferdighet.
9 Over de mange undertrykkelser klager de; de skriker om hjelp mot de mektiges arm.
10 Men ingen sier: Hvor er Gud, min skaper, han som lar lovsanger lyde om natten*, / {* d.e. i ulykkens natt.}
11 han som gir oss forstand fremfor jordens dyr og gjør oss vise fremfor himmelens fugler?
12 Da roper de, uten at han svarer, om hjelp mot de ondes overmot.
13 Gud hører ikke på tomme ord; den Allmektige akter ikke på slikt.
14 Også når du sier at du ikke ser ham, så ser han nok din sak, og du må bie på ham.
15 Men nå, fordi du ikke gjør det, hjemsøker han deg i sin vrede, og han akter ikke stort på overmodige ord.
16 Og Job oplater sin munn med tom tale; han bruker mange ord i sin uforstand.
