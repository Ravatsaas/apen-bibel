## Kapittel 16

1 Da tok Job til orde og sa:
2 Jeg har hørt meget som dette; dere er plagsomme trøstere alle sammen.
3 Blir det aldri ende på de vindige ord? Eller hva egger deg til å svare?
4 Også jeg kunne tale som dere; om dere var i mitt sted, kunne jeg sette ord sammen mot dere, og jeg kunne riste på hodet over dere;
5 jeg kunne styrke dere med min munn*, og mine leppers medynk kunne stille deres smerte. / {* d.e. med tomme ord.}
6 Om jeg taler, stilles ikke min smerte, og lar jeg det være, hva lindring får jeg da?
7 Ja, nå har han trettet meg ut; du har ødelagt hele mitt hus.
8 Og du grep meg fatt - det ble et vidne mot meg; min magerhet sto opp imot meg, like i mitt åsyn vidnet den mot meg.
9 Hans vrede sønderrev meg og forfulgte meg; han skar tenner imot meg; som min motstander hvesset han sine øyne mot meg.
10 De* spilet opp sin munn mot meg, med hån slo de mine kinnben; alle slo de seg sammen mot meg. / {* mine fiender, JBS 16, 11.}
11 Gud gir meg i urettferdige folks vold og styrter meg i ugudelige menneskers hender.
12 Jeg levde i ro; da sønderbrøt han meg, han grep meg i nakken og sønderknuste meg, han satte meg opp til skive for seg.
13 Hans skyttere kringsatte meg, han kløvde mine nyrer uten barmhjertighet; han øste ut min galle på jorden.
14 Han rev i meg rift på rift; han stormet mot meg som en kjempe.
15 Jeg har sydd sekk om min hud og stukket mitt horn i støvet*; / {* d.e. opgitt min makt og høyhet.}
16 mitt ansikt er rødt av gråt, og over mine øyelokk ligger det dødsskygge.
17 Og dog er det ingen urett i mine hender, og min bønn er ren.
18 Å jord, dekk ikke mitt blod*, og måtte det ikke være noe sted hvor mitt skrik stanser! / {* JES 26, 21. 1MO 4, 10.}
19 Selv nå har jeg mitt vidne i himmelen og i det høye en som kan stadfeste mine ord.
20 Stadig spotter mine venner meg; mot Gud skuer gråtende mitt øye,
21 at han må la mannen få rett i hans strid med Gud og menneskebarnet rett mot hans neste;
22 for få år vil det gå før jeg vandrer den vei som jeg ikke vender tilbake.
