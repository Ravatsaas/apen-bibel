## Kapittel 34

1 Og Elihu tok igjen til orde og sa:
2 Hør mine ord, dere vise, og lån meg øre, dere forstandige!
3 Øret prøver jo ord, slik som ganen smaker mat.
4 La oss velge det som er rett; la oss sammen søke å finne ut hva der er godt!
5 Job har jo sagt: Jeg er rettferdig, og Gud har tatt min rett fra meg;
6 tross min rett skal jeg være en løgner; en drepende pil har rammet meg, enda der ingen brøde er hos meg.
7 Hvem er en mann som Job, han som drikker bespottelse som vann* / {* JBS 15, 16.}
8 og gir seg i lag med dem som gjør ondt, og søker omgang med ugudelige menn?
9 For han har sagt: En mann har intet gagn av at han holder vennskap med Gud.
10 Derfor, dere forstandige, hør på meg! Det være langt fra Gud å gjøre noe syndig og fra den Allmektige å være urettferdig!
11 Han lønner mennesket etter dets gjerninger og gjengjelder mannen etter hans ferd.
12 Ja sannelig, Gud gjør ikke noe syndig, og den Allmektige forvender ikke retten.
13 Hvem har overgitt jorden til hans varetekt, og hvem har overlatt hele jorderike til ham?
14 Dersom han bare ville tenke på seg selv og dra sin Ånd og sin ånde til seg igjen,
15 da skulle alt kjød oppgi ånden på én gang, og mennesket bli til støv igjen.
16 Men gi nå akt og hør på dette, lytt nøye til mine ord!
17 Kan vel en som hater retten, være hersker? Eller tør du fordømme den Rettferdige, den Mektige?
18 Sier vel noen til en konge: Din niding, eller til en fyrste: Du ugudelige?
19 Gud tar jo ikke parti for fyrster og akter ikke en rik høyere enn en fattig? De er jo alle hans henders verk.
20 I et øyeblikk dør de, midt om natten; folket raver og forgår, og den mektige rykkes bort, ikke ved menneskehånd.
21 For hans øyne vokter på hver manns veier, og han ser alle hans skritt;
22 det finnes intet mørke og ingen dødsskygge hvor de som gjør ondt kan skjule seg;
23 Gud har ikke nødig å gi lenge akt på en mann før han må møte for Guds dom.
24 Han knuser de mektige uten å granske deres sak og setter så andre i deres sted.
25 Ja, han kjenner deres gjerninger, og han slår dem ned om natten så de går til grunne.
26 Han tukter dem som ugjerningsmenn, på et sted hvor alle kan se det;
27 for derfor vek de bort fra ham og aktet ikke på noen av hans veier,
28 for at de skulle la de fattiges skrik komme for ham, for at han skulle høre de undertryktes rop.
29 Lar han være å skride inn, hvem tør da fordømme ham? Skjuler han sitt åsyn, hvem får da se ham? Både med et folk og med et enkelt menneske gjør han jo slik,
30 for at et gudløst menneske ikke skal herske, for at det ikke skal være snarer for folket.
31 For har vel et slikt menneske nogensinne sagt til Gud: Jeg har vært overmodig, jeg vil heretter ikke gjøre det som ondt er;
32 det jeg ikke ser, det må du lære meg; har jeg gjort urett, så vil jeg ikke gjøre det mere?
33 Skulle han vel gjengjelde etter ditt tykke? Du har jo klandret ham*. Så må du velge og ikke jeg, og hva du vet, får du si. / {* nemlig for hans gjengjeldelse.}
34 Forstandige menn vil si til meg, ja hver vismann som hører på meg:
35 Job taler uten skjønnsomhet, og hans ord er ikke forstandige.
36 Gid Job måtte bli prøvd uavlatelig, fordi han har svart på onde menneskers vis!
37 For til sin synd legger han brøde; her iblant oss klapper han i hendene* og bruker mange ord om Gud. / {* d.e. han håner; JBS 27, 23.}
