## Kapittel 2

1 Så hendte det en dag at Guds sønner kom og stilte seg fram for Herren, og blandt dem kom også Satan og stilte seg fram for Herren.
2 Og Herren sa til Satan: Hvor kommer du fra? Satan svarte Herren: Jeg har faret og flakket omkring på jorden.
3 Da sa Herren til Satan: Har du gitt akt på min tjener Job? For det er ingen på jorden som han - en ulastelig og rettskaffen mann, som frykter Gud og viker fra det onde; enda er han like ulastelig, og du har uten grunn egget meg til å ødelegge ham.
4 Men Satan svarte Herren: Hud for hud, men alt det en mann har, gir han for sitt liv.
5 Men rekk bare ut hånden og rør ved beinene og kjøttet hans! Så vil han helt sikkert forbanne deg midt i ansikt.
6 Da sa Herren til Satan: Se, han er i din hånd; spar bare hans liv!
7 Så gikk Satan bort fra Herrens åsyn, og han slo Job med onde bylder fra fotsålen til issen.
8 Og han tok seg et potteskår og skrapte seg med, der han satt midt i asken.
9 Da sa hans hustru til ham: Holder du deg enda like ulastelig? Si Gud farvel og dø!
10 Men han svarte: Du taler som en av de uforstandige kvinner; skal vi bare ta imot det gode av Gud og ikke også det onde? Under alt dette syndet Job ikke med sine leber.
11 Da Jobs tre venner fikk høre om all denne ulykke som var kommet over ham, kom de fra hver sitt hjemsted: Elifas fra Teman, Bildad fra Suah og Sofar fra Na'ama; og de avtalte med hverandre å gå til ham for å vise ham medynk og trøste ham.
12 Men da de så opp et stykke ifra, kjente de ham ikke, og de brast i gråt og sønderrev sine kapper og kastet støv opp imot himmelen, ned over sine hoder.
13 Og de satt hos ham på jorden i syv dager og syv netter, og ingen talte et ord til ham; for de så at hans pine var såre stor.
