## Kapittel 29

1 Og Job ble ved å fremføre sin visdomstale og sa:
2 Å, om jeg hadde det som i fordums måneder, som i de dager da Gud vernet om meg,
3 da hans lampe skinte over mitt hode, da jeg ved hans lys vandret gjennom mørket,
4 slik som jeg hadde det i min modne manndoms dager, da Guds vennskap hvilte over mitt telt,
5 da den Allmektige enda var med meg, og jeg hadde mine barn omkring meg,
6 da mine føtter badet seg i melk, og berget ved mitt hus lot bekker av olje strømme fram!
7 Når jeg gikk opp til porten i byen og inntok mitt sete på torvet,
8 da dro de unge seg unna ved synet av meg, og de gråhårede reiste seg og ble stående;
9 høvdinger lot være å tale og la hånden på sin munn;
10 de fornemme tidde stille, og deres tunge ble hengende ved ganen.
11 Enhver som hørte om meg, priste meg lykkelig, og hver den som så meg, gav meg lovord.
12 For jeg berget armingen som ropte om hjelp, og den farløse som ingen hjelper hadde.
13 Den som var sin undergang nær, velsignet meg, og enkens hjerte fikk jeg til å juble.
14 Jeg klædde meg i rettferdighet, og den opslo sin bolig i meg; rettsinn bar jeg som kappe og hue.
15 øyne var jeg for den blinde, og føtter var jeg for den halte.
16 En far var jeg for de fattige, og ukjente folks sak gransket jeg.
17 Jeg knuste den urettferdiges kjever og rev byttet bort fra hans tenner.
18 Jeg tenkte da: I mitt rede skal jeg få dø, og mine dager skal bli tallrike som sand.
19 Min rot skal ligge åpen for vann, og nattens dugg skal falle på mine greiner.
20 Min ære blir alltid ny, og min bue forynges i min hånd.
21 Meg hørte de på, de ventet og lyttet i taushet til mitt råd.
22 Når jeg hadde talt, tok de ikke til orde igjen, og min tale dryppet ned over dem.
23 De ventet på min tale som på regn, de åpnet sin munn som for vårregn.
24 Når de var motløse, smilte jeg til dem, og mitt åsyns lys kunne de ikke formørke.
25 Fikk jeg lyst til å gå til dem, da satt jeg der som høvding og tronte som en konge i sin krigerskare, lik en som trøster de sørgende.
