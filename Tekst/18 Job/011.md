## Kapittel 11

1 Da tok Sofar fra Na'ama til orde og sa:
2 Skulle en ordflom bli uten svar, eller en ordgyter få rett?
3 Skulle dine store ord drive menn til taushet, skulle du spotte uten at noen skammer deg ut?
4 Og skal du få si: Ren er min lære, og skyldfri er jeg i dine øyne?
5 Men bare Gud ville tale og åpne sine lepper mot deg
6 og åpenbare deg visdommens hemmeligheter, at det i dem er dobbelt forstand! Da måtte du nok innse at Gud tilgir deg noe av din misgjerning.
7 Mon du kan finne bunn i Guds vesen eller nå fram til den Allmektiges ytterste grense?
8 Himmelhøy er den*, hva kan du gjøre? Dypere enn dødsriket, hva vet du? / {* d.e. Guds visdom.}
9 Lengere enn jorden er dens mål og bredere enn havet.
10 Om han farer fram og setter i fengsel og sammenkaller retten, hvem vil da hindre ham?
11 For han, han kjenner de falske folk og ser uretten, uten at han trenger å gi akt på den,
12 og selv en uvettig mann får forstand*, og et ungt villesel blir født til menneske. / {* når Gud slik går i rette med ham, JBS 11, 10.}
13 Hvis du retter ditt hjerte og utbreder dine hender til ham -
14 er det synd i din hånd, da ha den bort og la ikke urett bo i dine telt -
15 ja, da skal du, fri for lyte, oppløfte ditt åsyn og stå fast og ikke frykte;
16 for du skal glemme din strev, som forbifarne vann skal du komme den i hu.
17 Og lysere enn middagen blir da ditt liv; mørket blir for deg som morgenen.
18 Og du skal være trygg, for da er det håp, og når du har sett deg vel omkring, kan du legge deg trygt til ro.
19 Og du skal hvile, og ingen skal skremme deg opp, og mange skal søke din yndest.
20 Men de ugudeliges øyne tæres bort; de har ingen tilflukt mere, og deres håp er å utånde sjelen.
