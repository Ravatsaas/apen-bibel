## Kapittel 1

1 Paulus, Jesu Kristi tjener, kalt til apostel, utkåret til å forkynne Guds evangelium,
2 som han forut lovte ved sine profeter i hellige skrifter,
3 om hans Sønn, som etter kjødet er kommet av Davids ætt,
4 som etter hellighets ånd er godtgjort å være Guds veldige Sønn ved oppstandelsen fra de døde, Jesus Kristus, vår Herre,
5 ved hvem vi fikk nåde og apostelembede for å virke troens lydighet blant alle hedningefolkene til hans navns ære,
6 blant hvilke også dere er kalt til Jesus Kristus
7 - til alle Guds elskede, kalte, hellige som er i Rom: Nåde være med dere og fred fra Gud vår Far og den Herre Jesus Kristus!
8 Først takker jeg min Gud ved Jesus Kristus for dere alle, fordi deres tro er navnkundig i hele verden.
9 For Gud, som jeg tjener i min ånd i hans Sønns evangelium, er mitt vidne hvor uavlatelig jeg kommer dere i hu,
10 idet jeg alltid i mine bønner ber om at jeg dog endelig engang ved Guds vilje må få lykke til å komme til dere.
11 For jeg lenges etter å se dere, så jeg kunne la dere få del med meg i noen åndelig nådegave, for at dere kunne styrkes,
12 det vil si at jeg hos dere kunne fornyes sammen med dere ved den felles tro, deres og min.
13 Og jeg vil ikke, brødre, at dere skal være uvitende om at jeg ofte har satt meg fore å komme til dere - men jeg er blitt hindret inntil nå - for at jeg kunne ha noen frukt også blant dere slik som blant de andre hedningefolk.
14 Jeg står i gjeld både til grekere og til barbarer, både til vise og uvise;
15 slik er jeg for min del villig til å forkynne evangeliet også for dere i Rom.
16 For jeg skammer meg ikke ved evangeliet; for det er en Guds kraft til frelse for hver den som tror, både for jøde først og så for greker;
17 for i det åpenbares Guds rettferdighet av tro til tro, som skrevet er: Den rettferdige, ved tro skal han leve.
18 For Guds vrede åpenbares fra himmelen over all ugudelighet og urettferdighet hos mennesker som holder sannheten nede i urettferdighet;
19 for det som en kan vite om Gud, ligger åpent for dem, for Gud har åpenbart dem det.
20 For hans usynlige vesen, både hans evige kraft og hans guddommelighet, er synlig fra verdens skapelse av, idet det kjennes av hans gjerninger, for at de skal være uten undskyldning,
21 fordi de, enda de kjente Gud, dog ikke æret eller takket ham som Gud, men ble dårlige i sine tanker, og deres uforstandige hjerte ble formørket.
22 Mens de gjorde seg til av å være vise, ble de dårer,
23 og byttet den uforgjengelige Guds herlighet bort mot et billede, en avbildning av et forgjengelig menneske og av fugler og av firføtte dyr og av krypdyr.
24 Derfor overgav også Gud dem i deres hjerters lyster til urenhet, til å vanære sine legemer seg imellem,
25 de som byttet Guds sannhet bort mot løgn og æret og dyrket skapningen fremfor skaperen, han som er velsignet i evighet. Amen.
26 Derfor overgav Gud dem til skammelige lyster; for både deres kvinner forvendte den naturlige bruk til den unaturlige,
27 og på samme vis forlot også mennene den naturlige bruk av kvinnen og brant i sin lyst etter hverandre, så at menn drev skjenselsverk med menn, og fikk på seg selv det vvederlag for sin forvillelse som rett var.
28 Og slik som de ikke brydde seg om å eie Gud i kunnskap, så overgav Gud dem til et sinn som intet duer, så de gjorde det usømmelige:
29 fulle av all urettferdighet, vanart, havesyke, ondskap; fulle av avind, mord, trette, svik, list;
30 øretutere, baktalere, gudsforhatte, voldsmenn, overmodige, storskrytere, oppfinnsomme til ondt; ulydige mot foreldre,
31 uforstandige, upålitelige, ukjærlige, ubarmhjertige;
32 slike som godt kjenner Guds dom at de som gjør slikt, fortjener døden, og dog ikke bare gjør det, men endog holder med dem som gjør det.
