## Kapittel 5

### Syndernes forlikelse

1 Siden vi altså er rettferdiggjort av troen, har vi fred med Gud gjennom vår Herre Jesus Kristus.
2 Gjennom ham har vi også fått adgang ved troen til denne nåden som vi står i, og vi gleder oss i håpet om Guds herlighet;
3 ja, ikke bare det, men vi gleder oss også i trengslene våre, for vi vet at trengslene fører til tålmodighet,
4 og tålmodigheten til et prøvet sinn, og det prøvde sinnet til håp,
5 og håpet skuffer ikke, for Guds kjærlighet er øst ut i hjertene våre ved den Hellige Ånd, som er gitt oss.

6 For mens vi enda var skrøpelige, døde Kristus til fastsatt tid for ugudelige.
7 For skjelden vil noen gå i døden for en rettferdig – skjønt for en som er god, kunne kanskje noen ta på seg å dø – 
8 men Gud viser sin kjærlighet mot oss ved at Kristus døde for oss mens vi enda var syndere.
9 Så skal vi desto mer, nå som vi har blitt rettfediggjort ved hans blod, bli frelst ved ham fra vreden.
10 For så sant vi ble forlikt med Gud ved hans Sønns død da vi var fiender, så skal vi vel enda mer bli frelst ved hans liv etter at vi er blitt forlikt.
11 Ja, ikke bare det, men vi gleder oss også i Gud ved vår Herre Jesus Kristus som har gitt oss denne forlikelsen.

### Nådegaven og overtredelsen

12 Derfor, slik som synden kom inn i verden gjennom ett menneske, og døden gjennom synden; slik trengte døden seg igjennom til alle mennesker, fordi de alle syndet.
13 For selv om det fantes synd i verden før loven, så blir synden ikke tilregnet der det ikke er noen lov.
14 Men likevel hersket døden fra Adam til Moses, også over dem som ikke hadde syndet på samme måte som Adam var ulydig, han som er et forbilde på den som skulle komme.
15 Men det er ikke slik med nådegaven som med overtredelsne. For om mange er døde gjennom en manns overtredelse, hvor mye mer skal ikke Guds nåde og gaven gitt av nåde i den ene mannen Jesus Kristus bli til overflod for mange?
16 Og det er ikke slik med gaven slik som det ble da den ene syndet. For dommen for en manns synd ble til fordømmelse, men nådegaven gir frifinnelse for mange overtredelser.
17 For om døden kom til å herske gjennom den ene på grunn av den enes overtredelse, hvor mye mer skal ikke de som får nådens og rettferdighets-gavens ufattelige rikdom da leve og herske ved den ene, Jesus Kristus?

18 Altså; slik som en overtredelse ble til fordømmelse for alle mennesker, slik ble også en rettferdig gjerning til livgivende rettferdiggjørelse for alle mennesker;
19 for slik som mange er blitt syndere ved det ene menneskets ulydighet, så skal også mange bli rettferdige ved den enes lydighet.
20 Men loven kom til for at overtredelsen skulle bli stort. Men der synden ble stor, ble nåden enda større,
21 for at slik som synden hersket ved døden, så skulle også nåden herske ved rettferdighet til et evig liv ved Jesus Kristus, vår Herre.
