## Kapittel 9

### Nidkjærhet for Israels barn

1 Jeg sier sannheten i Kristus, jeg lyver ikke. Samvittigheten min vitner med meg i den Hellige Ånd,
2 at jeg har en stor sorg og en uavlatelig fortvilelse i hjertet.
3 For jeg skulle ønske at jeg selv var forbannet bort fra Kristus for mine brødre, mine landsmenn etter kjøttet,
4 de som er israelitter. For retten til å være Guds barn, herligheten, paktene, lovgivningen, tempeltjenesten og løftene tilhører dem.
5 Fedrene tilhører dem, og det er fra dem Kristus er kommet etter kjøttet; han som er Gud over alle ting, velsignet i evighet. Amen.

### Abrahams sanne etterkommere

6 Men det er ikke slik at Guds ord har slått feil. For det er ikke alle som er av Israels slekt som tilhører Israel.
7 Og det er heller ikke alle som er Abrahams barn bare fordi de stammer fra ham, men: «I Isak skal slekten din telles».
8 Det vil si at det ikke er de naturlige etterkommerne hans som er Guds barn; det er løftets barn som regnes som regnes med i slekten.
9 Dette er hva løftet sier: «Rundt denne tiden neste år vil jeg komme, og da skal Sara ha en sønn».
10 Og ikke bare det, men når Rebekka var gravid med barna til en mann – vår far Isak – 
11 selv de ikke var født enda, og ikke hadde gjort hverken godt eller ondt (for at Guds hensikt med utvelgelsen skulle stå fast; ikke etter gjerninger, men etter hans kall) 
12 så ble det sagt til henne: «Den eldste skal tjene den yngste»;
13 som det står skrevet: «Jakob elsket jeg, men Esau hatet jeg».

### Guds frihet i utvelgelsen

14 Hva skal vi da si? Er det urettferdighet hos Gud? Langt ifra!
15 for han sier til Moses: «Jeg vil forbarme meg over den Jeg forbarmer meg over, og ynkes over den Jeg ynkes over».
16 Så står det da ikke på den som vil, heller ikke på den som løper, men på Gud, som har barmhjertighet.
17 For Skriften sier til Farao: «Nettopp til dette reiste jeg deg opp, for at jeg kunne vise min makt på deg, og for at mitt navn kunne bli kunngjort over hele jorden».
18 Han forbarmer seg altså over hvem han vil, og forherder hvem han vil.

19 Da vil du spørre meg: «Hva har han da å klage over? Hvem kan vel stå imot hans vilje?»
20 Men hvem er du, menneske, som tar til motmæle mot Gud? Vil skaperverket si til skaperen: «Hvorfor skapte du meg slik?»
21 Har ikke pottemakeren makt over leiren, så han av samme klump kan lage et kar til ære, og et annet til vanære?
22 Men hva om Gud, skjønt han ville vise sin vrede og kunngjøre sin makt, likevel har vist stor tålmodighet til vredens kar, som var laget til ødeleggelse,
23 så han også kunne kunngjøre sin herlighets rikdom over berhjertighetens kar, som han på forhånd hadde beredt til herlighet?

### Hedningenes kall

24 Og til slike kalte han oss også, ikke bare jøder, men hedninger også;
25 som han sier hos Hoseas: 

> «Det som ikke er mitt folk, vil jeg kalle mitt folk, og henne som ikke er elsket, vil jeg kalle min elskede»,
> 26 «På det sted hvor det ble sagt til dem: ‘Dere er ikke mitt folk’, der skal de kalles den levende Guds barn».

27 Og Jesaja roper ut over Israel: 

> «Om tallet på Israels barn er som havets sand, så skal bare liten rest bli frelst;
> 28 for Herren skal fullbyrde sitt ord fort og fullkomment på jorden.»

29 Og som Jesaja forut har sagt: 

> «Hadde ikke Himmelhærens Herre hadde gitt oss etterkommere, så hadde vi blitt som Sodoma og lignet Gomorra».

30 Hva skal vi da si? At hedninger som ikke søkte etter rettferdighet, de oppnådde rettferdighet; men det var rettferdigheten av tro.
31 Israel derimot, som søkte rettferdighet gjennom loven, kunne ikke nå den ikke gjennom loven.
32 Hvorfor? Fordi de ikke søkte den ved tro, men ved gjerninger; for de snublet over snublesteinen,
33 som det er skrevet: «Se, jeg legger en snublestein i Sion og en anstøtsklippe; den som tror på ham, skal ikke bli til skamme».
