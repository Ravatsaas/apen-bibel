## Kapittel 14

1 Ta dere av den som er svak i troen, uten å sette dere til doms over hans tanker!
2 Den ene har tro til å spise alt, men den som er svak, spiser bare urter;
3 den som spiser, ringeakte ikke den som ikke spiser, og den som ikke spiser, dømme ikke den som spiser! for Gud har jo tatt seg av ham.
4 Hvem er du som dømmer en fremmed svenn? Han står eller faller for sin egen herre; dog, han skal bli stående; for Herren er mektig til å holde ham oppe.
5 Den ene akter en dag fremfor en annen, den andre akter alle dager like; enhver være fullt sikker i sitt eget sinn!
6 Den som akter på dagen, gjør det for Herren, og den som ikke akter på dagen, gjør det for Herren. Og den som spiser, gjør det for Herren, for han takker Gud; og den som ikke spiser, gjør det for Herren og takker Gud.
7 For ingen av oss lever for seg selv, og ingen dør for seg selv;
8 for om vi lever, så lever vi for Herren, og om vi dør, så dør vi for Herren; enten vi da lever eller vi dør, hører vi Herren til.
9 For derfor døde Kristus og ble levende igjen at han skulle være herre både over levende og over døde.
10 Men du, hvorfor dømmer du din bror? eller du, hvorfor ringeakter du din bror? vi skal jo alle stilles fram for Guds domstol.
11 For det er skrevet: Så sant jeg lever, sier Herren, for meg skal hvert kne bøye seg, og hver tunge skal prise Gud.
12 Så skal da hver av oss gjøre Gud regnskap for seg selv.
13 Derfor, la oss ikke mere dømme hverandre, men fell heller den dom at dere ikke skal legge anstøt eller felle for deres bror!
14 Jeg vet og er sikker på det i den Herre Jesus at ingen ting er uren i seg selv; men for den som holder noe for urent, for ham er det urent.
15 For dersom det voldes din bror sorg ved din mat, da vandrer du ikke lenger i kjærlighet; før ikke ved din mat den i fortapelse som Kristus er død for!
16 La da ikke deres gode bli spottet!
17 Guds rike består jo ikke i å spise og drikke, men i rettferdighet og fred og glede i den Hellige Ånd;
18 for den som heri tjener Kristus, han er velbehagelig for Gud og tekkelig for mennesker.
19 La oss derfor strebe etter det som tjener til fred og til innbyrdes oppbyggelse!
20 Nedbryt ikke Guds verk for mats skyld! Alt er vel rent, men det er ondt for det menneske som spiser med samvittighets-anstøt;
21 det er godt ikke å spise kjøtt eller drikke vin eller gjøre noe som din bror støter seg ved.
22 Du har tro? Ha den hos deg selv, for Gud! Salig er den som ikke dømmer seg selv i det han velger;
23 men den som tviler - dersom han spiser, så er han dømt, fordi det ikke er gjort av tro; alt som ikke er av tro, er synd.
