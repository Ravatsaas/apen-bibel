## Kapittel 6

### Død fra synden, levende for Gud

1 Hva skal vi da si? skal vi fortsette å synde slik at nåden kan bli enda større?
2 Langt ifra! Vi som har dødd ifra synden, hvordan skulle vi fortsette å leve i den?
3 Eller vet dere ikke at alle vi som ble døpt til Kristus Jesus, ble døpt til hans død?
4 Vi ble altså begravd med ham ved dåpen til døden, for å vandre i et nytt liv på samme måte som som Kristus ble oppreist fra de døde ved Farens herlighet.

5 For hvis vi har blitt forenet med ham gjennom noe som ligner hans død, så skal vi også bli det gjennom noe som ligner hans oppstandelse,
6 Vi vet at dette gamle mennesket vårt ble korsfestet med ham for at syndekroppen skulle bli til intet, så vi ikke lenger skal tjene synden;
7 for den som er død, er rettferdiggjort fra synden.
8 Men om vi er døde med Kristus, da tror vi at vi også skal leve med ham,
9 for vi vet at etter at Kristus er oppstått fra de døde, dør han ikke igjen. Døden har ikke lengre noen makt over ham.
10 For han døde sin død én gang for synden; men livet sitt, det lever han for Gud.
11 Slik skal også dere regne dere som døde for synden, men levende for Gud i Kristus Jesus.

### Ikke la synden herske

12 La derfor ikke synden herske i de dødelige kroppene deres, så dere adlyder lystene deres.
13 Og by heller ikke lemmene deres fram for synden som våpen for urettferdigheten, men by dere fram for Gud som de som har blitt levende fra de døde, og lemmene deres som rettferdighetens våpen for Gud!
14 For synden skal ikke herske over dere. Dere er jo ikke under loven, men under nåden.

15 Hva da? Skal vi synde, siden vi ikke er under loven, men under nåden? Langt ifra!
16 Vet dere ikke at når dere byr dere fram for noen som tjenere til lydighet, så er dere også tjenere under den dere adlyder, enten det er under synden til død eller under lydigheten til rettferdighet?
17 Men takk Gud at dere som har vært syndens tjenere, nå har blitt lydige av hjertet mot den lærdomsformen som dere er blitt overgitt til!
18 Men når dere er blitt frigjort fra synden, er dere trådt inn i rettferdighetens tjeneste.
19 Jeg snakker på menneskelig vis på grunn av hvor skrøpelig kjøttet deres er. For slik som dere bød lemmene deres fram som tjenere for urenheten og urettferdigheten til urettferdighet, slik skal dere nå by lemmene deres fram som tjenere for rettferdigheten til helliggjørelse!
20 For da dere var syndens tjenere, var dere frie fra rettferdigheten.
21 Hva slags frukt hadde dere da? Slik som dere skammer dere over nå, for den ender i døden.
22 Men nå som dere er frigjort fra synden og er trådt inn i Guds tjeneste, har dere frukten deres til helliggjørelse, som ender i evig liv.
23 For den lønnen som synden gir er døden, men Guds nådegave er evig liv i vår Herre Kristus Jesus.
