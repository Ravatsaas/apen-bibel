## Kapittel 6

1 Hva skal vi da si? skal vi holde ved i synden, for at nåden kan bli dess større?
2 Langt derifra! vi som er avdød fra synden, hvordan skulle vi enda leve i den?
3 Eller vet dere ikke at alle vi som ble døpt til Kristus Jesus, ble døpt til hans død?
4 Vi ble altså begravet med ham ved dåpen til døden, for at slik som Kristus ble oppreist fra de døde ved Farens herlighet, så skal også vi vandre i et nytt levnet.
5 For er vi blitt forenet med ham ved likheten med hans død, så skal vi også bli det ved likheten med hans opstandelse,
6 da vi jo vet dette at vårt gamle menneske ble korsfestet med ham for at synde-legemet skulle bli til intet, så vi ikke mere skal tjene synden;
7 for den som er død, er rettferdiggjort fra synden.
8 Men er vi død med Kristus, da tror vi at vi også skal leve med ham,
9 fordi vi vet at etter at Kristus er opstanden fra de døde, dør han ikke mere; døden har ikke mere noen makt over ham;
10 for sin død, den døde han én gang for synden, men sitt liv, det lever han for Gud.
11 Slik skal også dere akte dere som døde for synden, men levende for Gud i Kristus Jesus.
12 La derfor ikke synden herske i deres dødelige legeme, så dere lyder dets lyster;
13 by heller ikke deres lemmer fram for synden som urettferdighets våben, men by dere fram for Gud som de som av døde er blitt levende, og deres lemmer som rettferdighets våben for Gud!
14 For synden skal ikke herske over dere; dere er jo ikke under loven, men under nåden.
15 Hva da? skal vi synde, siden vi ikke er under loven, men under nåden? Langt derifra!
16 vet dere ikke at når dere byr dere fram for noen som tjenere til lydighet, da er dere også tjenere under den som dere så lyder, enten det er under synden til død eller under lydigheten til rettferdighet?
17 Men Gud være takk at dere vel har vært syndens tjenere, men nå av hjertet er blitt lydige mot den lærdomsform som dere er blitt overgitt til!
18 Men idet dere er blitt frigjort fra synden, er dere trådt i rettferdighetens tjeneste.
19 Jeg taler på menneskelig vis for deres kjøds skrøpelighets skyld. For slik som dere befalte deres lemmer fram som tjenere for urenheten og urettferdigheten til urettferdighet, slik by nå deres lemmer fram som tjenere for rettferdigheten til helliggjørelse!
20 For dengang da dere var syndens tjenere, var dere fri fra rettferdigheten.
21 Hva frukt hadde dere da dengang? Slikt som dere nå skammer dere over; for utgangen på det er døden.
22 Men nå, da dere er frigjort fra synden og er trådt i Guds tjeneste, har dere deres frukt til helliggjørelse, og til utgang et evig liv.
23 For den lønn som synden gir, er døden, men Guds nådegave er evig liv i Kristus Jesus, vår Herre.
