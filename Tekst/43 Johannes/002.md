## Kapittel 2

1 Og på den tredje dag var det et bryllup i Kana i Galilea, og Jesu mor var der;
2 men også Jesus og hans disipler var innbudt til bryllupet.
3 Og da det ble mangel på vin, sa Jesu mor til ham: De har ikke vin.
4 Jesus sa til henne: Hva har jeg med deg å gjøre, kvinne? Min time er enda ikke kommet.
5 Hans mor sa til tjenerne: Hva han sier dere, det skal dere gjøre.
6 Nå sto der, etter jødenes renselsesskikk, seks vannkar av stein, hvert på to eller tre anker.
7 Jesus sa til dem: Fyll karene med vann! Og de fylte dem til randen.
8 Så sa han til dem: Øs nå opp og bær det til kjøkemesteren! Og de bar det til ham.
9 Men da kjøkemesteren smakte vannet som var blitt til vin, og ikke visste hvor den kom fra - men tjenerne som hadde øst vannet, de visste det - da kalte kjøkemesteren på brudgommen og sa til ham:
10 Hver mann setter først den gode vin fram, og når de er blitt drukne, da den ringere; du har gjemt den gode vin til nå.
11 Dette sitt første tegn gjorde Jesus i Kana i Galilea og åpenbarte sin herlighet; og hans disipler trodde på ham.
12 Deretter dro han ned til Kapernaum, han selv og hans mor og hans brødre og hans disipler, og der ble de noen få dager.
13 Og jødenes påske var nær, og Jesus dro opp til Jerusalem.
14 Og i templet fant han dem som solgte okser og sauer og duer, og pengevekslerne som satt der,
15 og han gjorde seg en svepe av rep og drev alle ut av templet, både sauene og oksene, og pengevekslernes penger spilte han, og deres bord veltet han,
16 og til due-kremmerne sa han: Ta dette bort herfra! gjør ikke min Fars hus til en handelsbod!
17 Men hans disipler kom i hu at det er skrevet: Nidkjærhet for ditt hus skal fortære meg.
18 Da tok jødene til orde og sa til ham: Hva for tegn viser du oss, siden du gjør dette?
19 Jesus svarte og sa til dem: Bryt dette tempel ned, og på tre dager skal jeg gjenreise det.
20 Da sa jødene: I seks og førti år har det vært bygget på dette tempel, og du vil gjenreise det på tre dager?
21 Men han talte om sitt legemes tempel.
22 Da han nå var opstanden fra de døde, kom hans disipler i hu at han hadde sagt dette, og de trodde Skriften og det ord som Jesus hadde sagt.
23 Mens han nå var i Jerusalem i påsken, på høytiden, trodde mange på hans navn da de så de tegn han gjorde;
24 men Jesus selv betrodde seg ikke til dem, fordi han kjente alle,
25 og fordi han ikke trengte til at noen skulle vidne om et menneske; for han visste selv hva som bodde i mennesket.
