## Kapittel 15

1 Jeg er det sanne vintre, og min Far er vingårdsmannen.
2 Hver gren på meg som ikke bærer frukt, den tar han bort, og hver den som bærer frukt, den renser han, for at den skal bære mere frukt.
3 Dere er alt rene på grunn av det ord som jeg har talt til dere;
4 bli i meg, så blir jeg i dere! Slik som greinen ikke kan bære frukt av seg selv, men bare når den blir i vintreet, slik heller ikke dere uten at dere blir i meg.
5 Jeg er vintreet, dere er greinene; den som blir i meg, og jeg i ham, han bærer mye frukt; for uten meg kan dere intet gjøre.
6 Om noen ikke blir i meg, da kastes han ut som en gren og visner, og de sankes sammen og kastes på ilden, og de brenner.
7 Dersom dere blir i meg, og mine ord blir i dere, da be om hva dere vil, og dere skal få det.
8 Derved er min Far herliggjort at dere bærer mye frukt, og dere skal bli mine disipler.
9 Slik som Faren har elsket meg, så har jeg elsket dere; bli i min kjærlighet!
10 Dersom dere holder mine bud, da blir dere i min kjærlighet, slik som jeg har holdt min Fars bud og blir i hans kjærlighet.
11 Dette har jeg talt til dere for at min glede kan være i dere, og deres glede kan bli fullkommen.
12 Dette er mitt bud at dere skal elske hverandre, slik som jeg har elsket dere.
13 Ingen har større kjærlighet enn denne at han setter sitt liv til for sine venner;
14 Dere er mine venner dersom dere gjør det jeg befaler dere.
15 Jeg kaller dere ikke lenger tjenere; for tjeneren vet ikke hva hans herre gjør; men dere har jeg kalt venner, for alt det jeg har hørt av min Far, har jeg kunngjort dere.
16 Dere har ikke utvalgt meg, men jeg har utvalgt dere, og jeg har satt dere til å gå ut og bære frukt, frukt som varer, for at Faren skal gi dere alt det dere ber ham om i mitt navn.
17 Dette befaler jeg dere at dere skal elske hverandre.
18 Når verden hater dere, da skal dere vite at den har hatet meg før dere.
19 Var dere av verden, da ville verden elske sitt eget; men fordi dere ikke er av verden, men jeg har utvalgt dere av verden, derfor hater verden dere.
20 Kom det ord i hu som jeg sa dere: En tjener er ikke større enn sin herre! Har de forfulgt meg, så skal de også forfølge dere; har de holdt mitt ord, så skal de også holde deres.
21 Men alt dette skal de gjøre mot dere for mitt navns skyld, fordi de ikke kjenner ham som har sendt meg.
22 Var jeg ikke kommet og hadde talt til dem, da hadde de ikke synd; men nå har de ingen undskyldning for sin synd.
23 Den som hater meg, han hater også min Far.
24 Hadde jeg ikke gjort de gjerninger blant dem som ingen annen har gjort, da hadde de ikke synd; men nå har de sett dem og allikevel hatet både meg og min Far.
25 Men dette er skjedd for at det ord skal oppfylles som er skrevet i deres lov: De hatet meg uten årsak.
26 Når talsmannen kommer, som jeg skal sende dere fra Faren, sannhetens Ånd, som utgår fra Faren, han skal vidne om meg.
27 Men også dere skal vidne; for dere har vært med meg fra begynnelsen av.
