## Kapittel 7

1 Og deretter gikk Jesus omkring i Galilea; for han ville ikke gå omkring i Judea, fordi jødene sto ham etter livet.
2 Og jødenes høytid, løvsalenes fest, var nær.
3 Hans brødre sa da til ham: Dra bort herfra og gå til Judea, for at også dine disipler kan få se de gjerninger som du gjør!
4 for ingen gjør noe i lønndom og attrår dog selv å være almindelig kjent; gjør du sådanne ting, da åpenbar deg for verden!
5 For heller ikke hans brødre trodde på ham.
6 Jesus sier til dem: Min tid er enda ikke kommet; men deres tid er alltid forhånden.
7 Verden kan ikke hate dere; men meg hater den fordi jeg vidner om den at dens gjerninger er onde.
8 Dra dere opp til høytiden! jeg drar ikke opp til denne høytid; for min tid er enda ikke fullkommet.
9 Da han hadde sagt dette til dem, ble han i Galilea.
10 Men da hans brødre hadde draget opp til høyden, da dro også han der opp, dog ikke åpenbart, men som i lønndom.
11 Jødene lette da etter ham på høytiden og sa: Hvor er han?
12 Og det ble mumlet meget om ham blandt folket; noen sa: Han er en god mann, men andre sa: Nei, han fører folket vill.
13 Dog talte ingen fritt ut om ham, av frykt for jødene.
14 Men da det allerede var midt i høytiden, gikk Jesus opp i templet og lærte.
15 Jødene undret seg da og sa: Hvor har han sin lærdom fra, han som ikke er opplært?
16 Jesus svarte dem og sa: Min lære er ikke min, men hans som har sendt meg;
17 vil noen gjøre hans vilje, han skal kjenne om læren er av Gud, eller om jeg taler av meg selv.
18 Den som taler av seg selv, søker sin egen ære; men den som søker hans ære som har sendt ham, han er sanndru, og det er ikke urettferdighet i ham.
19 Har ikke Moses gitt dere loven? Og ingen av dere holder loven. Hvorfor står dere meg etter livet?
20 Folket svarte: Du er besatt; hvem står deg etter livet?
21 Jesus svarte og sa til dem: En gjerning gjorde jeg, og dere undrer dere alle over den.
22 Moses har gitt dere omskjærelsen - ikke så at den er fra Moses, men fra fedrene - og dere omskjærer et menneske på sabbaten;
23 når nå et menneske blir omskåret på sabbaten, for at Mose lov ikke skal brytes, harmes dere da på meg fordi jeg har gjort et helt menneske friskt på sabbaten?
24 Døm ikke etter synet, men døm en rettferdig dom!
25 Noen av dem som hørte hjemme i Jerusalem, sa da: Er det ikke ham de står etter livet?
26 Og se, han taler fritt ut, og de sier ikke et ord til ham; skulle virkelig våre rådsherrer være blitt overtydet om at han er Messias?
27 Men om denne mann vet vi hvor han er fra; men når Messias kommer, vet ingen hvor han er fra.
28 Mens nå Jesus lærte i templet, ropte han ut: Både kjenner dere meg, og dere vet hvor jeg er fra; og av meg selv er jeg dog ikke kommet; men det er i sannhet en som har sendt meg, han som dere ikke kjenner.
29 Jeg kjenner ham; for fra ham er jeg, og han har utsendt meg.
30 De søkte da å få grepet ham; men ingen la hånd på ham, for hans time var enda ikke kommet.
31 Men av folket var det mange som trodde på ham, og de sa: Når Messias kommer, mon han da vil gjøre flere tegn enn denne har gjort?
32 Fariseerne hørte folket mumle dette om ham, og yppersteprestene og fariseerne sendte tjenere avsted for å gripe ham.
33 Jesus sa da: Enda en kort tid er jeg hos dere, så går jeg bort til ham som har sendt meg.
34 Dere skal lete etter meg og ikke finne meg, og der hvor jeg er, kan dere ikke komme.
35 Jødene sa da til hverandre: Hvor vil han gå bort, siden vi ikke skal finne ham? Mon han vil gå til dem som er spredt omkring blandt grekerne, og lære grekerne?
36 Hva er dette for et ord han sa: Dere skal lete etter meg og ikke finne meg, og der hvor jeg er, kan dere ikke komme?
37 Men på den siste, den store dag i høytiden sto Jesus og ropte ut: Om noen tørster, han komme til meg og drikke!
38 Den som tror på meg, av hans liv skal det, som Skriften har sagt, rinne strømmer av levende vann.
39 Dette sa han om den Ånd som de skulle få som trodde på ham; for Ånden var enda ikke kommet, fordi Jesus enda ikke var herliggjort.
40 Noen av folket sa nå, da de hørte disse ord: Dette er i sannhet profeten.
41 Andre sa: Dette er Messias. Andre igjen sa: Messias kommer da vel ikke fra Galilea?
42 Har ikke Skriften sag at Messias kommer av Davids ætt og fra Betlehem, den by hvor David var?
43 Det ble da splid iblandt folket for hans skyld.
44 Og noen av dem ville gripe ham; men ingen la hånd på ham.
45 Tjenerne kom da til yppersteprestene og fariseerne, og disse sa til dem: Hvorfor har dere ikke ført ham hit?
46 Tjenerne svarte: Aldri har noe menneske talt slik som denne mann.
47 Fariseerne svarte dem da: Har også dere latt dere dåre?
48 Har vel noen av rådsherrene trodd på ham, eller noen av fariseerne?
49 Men denne hop som ikke kjenner loven, er forbannet.
50 Nikodemus, han som før engang var kommet til ham, og som var en av dem, sier til dem:
51 Vår lov dømmer da vel ikke noen uten at de først har hørt ham og fått vite hva han har gjort?
52 De svarte ham: Kanskje du også er fra Galilea? Ransak, så skal du se at ingen profet kommer fra Galilea!
53 Og de gikk hver til sitt.
