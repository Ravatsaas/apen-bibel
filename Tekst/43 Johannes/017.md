## Kapittel 17

1 Dette talte Jesus, og han løftet sine øyne mot himmelen og sa: Far! timen er kommet; herliggjør din Sønn, for at din Sønn kan herliggjøre deg,
2 slik som du har gitt ham makt over alt kjød, for at han skal gi evig liv til alle dem som du har gitt ham;
3 og dette er det evige liv at de kjenner deg, den eneste sanne Gud, og ham du utsendte, Jesus Kristus.
4 Jeg har herliggjort deg på jorden idet jeg har fullbyrdet den gjerning som du har gitt meg å gjøre;
5 og nå, herliggjør du meg, Far, hos deg selv med den herlighet jeg hadde hos deg før verden var til!
6 Jeg har åpenbaret ditt navn for de mennesker som du gav meg av verden; de var dine, og du gav meg dem, og de har holdt ditt ord.
7 Nå vet de at alt det du har gitt meg, er fra deg;
8 for de ord som du gav meg, har jeg gitt dem, og de har tatt imot dem og kjent i sannhet at jeg er utgått fra deg, og de har trodd at du har utsendt meg.
9 Jeg ber for dem; jeg ber ikke for verden, men for dem som du har gitt meg, fordi de er dine;
10 alt mitt er jo ditt, og ditt er mitt; og jeg er herliggjort i dem.
11 Og jeg er ikke lenger i verden, men disse er i verden, og jeg kommer til deg. Hellige Far! bevar dem i ditt navn, som du har gitt meg, for at de må være ett, slik som vi!
12 Da jeg var hos dem, bevarte jeg dem i ditt navn, som du har gitt meg, og jeg voktet dem, og ingen av dem gikk fortapt, uten hint fortapelsens barn, for at Skriften skulle oppfylles.
13 Men nå kommer jeg til deg, og dette taler jeg i verden for at de skal ha min glede fullkommen i seg.
14 Jeg har gitt dem ditt ord, og verden har hatet dem fordi de ikke er av verden, slik som jeg ikke er av verden.
15 Jeg ber ikke at du skal ta dem ut av verden, men at du skal bevare dem fra det onde.
16 De er ikke av verden, slik som jeg ikke er av verden.
17 Hellige dem i sannheten! ditt ord er sannhet.
18 Slik som du har utsendt meg til verden, har også jeg utsendt dem til verden,
19 og jeg helliger meg for dem, for at også de skal være helliget i sannhet.
20 Men jeg ber ikke for disse alene, men også for dem som ved deres ord kommer til å tro på meg,
21 at de alle må være ett, slik som du, Far, i meg, og jeg i deg, at også de må være ett i oss. for at verden skal tro at du har utsendt meg.
22 Og den herlighet som du har gitt meg, den har jeg gitt dem, for at de skal være ett, slik som vi er ett,
23 Jeg i dem, og du i meg, for at de skal være fullkommet til ett, så verden kan kjenne at du har utsendt meg og elsket dem, slik som du har elsket meg.
24 Far! jeg vil at hvor jeg er, der skal også de som du har gitt meg, være hos meg, for at de skal se min herlighet, som du har gitt meg, fordi du har elsket meg før verdens grunnvoll ble lagt.
25 Rettferdige Far! verden har ikke kjent deg; men jeg har kjent deg, og disse har kjent at du har utsendt meg,
26 og jeg har kunngjort dem ditt navn, og jeg vil kunngjøre dem det, for at den kjærlighet hvormed du har elsket meg, skal være i dem, og jeg i dem.
