## Kapittel 3

### Døperen Johannes

1 I de dager sto døperen Johannes fram og forkynte i Judeas ørken
2 og sa: «Omvend dere; for himlenes rike er kommet nær!»
3 For det er ham profeten Jesaja taler om når han sier: 
    
> «Det er en røst av en som roper i ørkenen: 
>   Rydd Herrens vei, 
>   gjør hans stier jevne!’»

4 Men Johannes hadde klær av kamelhår og et lærbelte om livet, og maten hans var gresshopper og vill honning.
5 Da dro Jerusalem og hele Judea og omegn ut til ham,
6 og de bekjente syndene sine og døpt av ham i elven Jordan.

7 Men da han så mange av fariseerne og sadduseerne komme til dåpen hans sa han til dem: «Ormeyngel! hvem lærte dere å flykte for den kommende vreden?
8 Bær derfor frukt som er omvendelsen verdig,
9 og tro ikke at dere kan si til dere selv: 'Vi har Abraham til far!’ For jeg sier dere at Gud kan vekke opp barn for Abraham av disse steinene.
10 Øksen ligger allerede ved roten av trærne,og hvert tre som ikke bærer god frukt skal bli hugget ned og kastet på ilden.
11 Jeg døper dere med vann til omvendelse; men han som kommer etter meg, er sterkere enn meg. Jeg er ikke verdig til å bære sandalene hans. Han skal døpe dere med den Hellige Ånd og ild.
12 Han har kasteskovlen i hånden, og han skal rense låven og samle hveten i kornlageret, men agnene skal han brenne opp med uslokkelig ild.»

### Jesus blir døpt

13 Da kom Jesus fra Galilea til Jordan, til Johannes, for å bli døpt av ham.
14 Men Johannes nektet ham det, og sa: «Det er jeg som trenger å bli døpt av deg; hvorfor kommer du til meg?»
15 Men Jesus svarte og sa til ham: «La det nå skje! For slik det passer det seg for oss å oppfylle all rettferdighet.» Da lot han det skje.

16 Da Jesus var døpt, steg han opp av vannet, og himmelen åpnet seg for ham, og han så Guds Ånd komme ned som en due og komme over ham.
17 Og det kom en røst fra himmelen, som sa: «Dette er min Sønn, den elskede. Jeg har behag i ham.»
