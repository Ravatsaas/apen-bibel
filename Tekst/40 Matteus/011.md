## Kapittel 11

1 Når Jesus var ferdig med å instruere de tolv disiplene sine slik, reiste han videre for å undervise og forkynne i byene deres.

### Johannes sender bud fra fengselet

2 Men da Johannes hørte om i Kristi gjerninger fra fengslet, sendte han disiplene sine for å spørre ham:
3 «Er du den som skal komme, eller skal vi vente en annen?»
4 Og Jesus svarte dem: «Gå bort og fortell Johannes det som dere hører og ser:
5 blinde ser og halte går, spedalske renses og døve hører og døde står opp, og evangeliet forkynnes for fattige;
6 og salig er den som ikke tar anstøt av meg.»

### Jesus forteller om Johannes

7 Da nå disse gikk bort, begynte Jesus å fortelle folket om Johannes: «Hvorfor var det dere gikk ut i ørkenen? for å se et rør som svaier i vinden?
8 Eller hvorfor var det dere gikk ut dit? For å se et menneske kledd i fine klær? De som går i fine klær, er i kongenes hus.
9 Eller hvorfor var det dere gikk ut dit? For å se en profet? Ja, jeg sier dere, mer enn en profet.
10 Det er om ham det er skrevet: 
    
    ‘Jeg sender budbringeren min ut foran deg; han skal rydde veien for deg.’

11 «Sannelig sier jeg dere: Noen større enn døperen Johannes er ikke oppreist blant dem som er født av kvinner; men den minste i himlenes rike er større enn ham.
12 Men fra døperen Johannes' dager og helt til nå, trenger de seg med makt inn i himlenes rike; og de som trenger seg inn, river det til seg.
13 For alle profetene og loven har forutsaget fram til Johannes sto fram,
14 og om dere vil ta imot det: Han er den Elias som skal komme.
15 La den som har ører høre!

### Folket vil ikke la seg tilfredsstille

16 «Men hvem skal jeg sammenligne denne generasjonen med? De er som små barn som sitter på torgene og roper til lekekameratene:
17 ‘Vi spilte fløyte for dere, og dere ville ikke danse; vi sang sørgesanger, og dere ville ikke gråte.’
18 For Johannes kom og hverken spiste eller drakk; og de sier: ‘Han er besatt.’
19 Menneskesønnen kom og han spiser og drikker; og de sier: ‘Se, for en storeter og vindrikker, tolleres og synderes venn.’ Men visdommen er rettferdiggjort av sine barn.»

20 Så begynte han å refse de byene der han hadde gjort flest kraftige gjerninger fordi de ikke hadde omvendt seg:
21 «Ve deg, Korasin! ve deg, Betsaida! Dersom de kraftige gjerningene som er gjort i dere, var gjort i Tyrus og Sidon, så ville de ha omvendt seg for lenge siden i sekk og aske.
22 Men jeg sier dere: Det skal gå bedre for Tyrus og Sidon på dommens dag enn for dere.

23 Og du, Kapernaum, som har blitt opphøyet til himmelen; du skal ble kastet ned til dødsriket. For dersom de kraftige gjerningene som er gjort i deg hadde skjedd i Sodoma, hadde Sodoma fremdeles stått i dag.
24 Men jeg sier dere: Det skal gå bedre for Sodomas land på dommens dag enn for dere.»

### Jesus inviterer de lavt ansette

25 Rundt den tiden tok Jesus til orde og sa: «Jeg priser deg, Far, himmelens og jordens herre; fordi du har skjult dette for de vise og forstandige, og åpenbart det for de umyndige.
26 For slik skjedde det som var til behag for deg, Far.

27 «Alle ting har min Far overgitt meg. Og ingen kjenner Sønnen, utenom Faren; heller ikke kjenner noen Faren, utenom Sønnen og den som Sønnen vil åpenbare ham for.

28 «Kom til meg, alle dere som strever og bærer tunge byrder, og jeg vil gi dere hvile!
29 Ta på dere mitt åk og lær av meg! For jeg er mild og ydmyk i hjertet. Så skal dere finne hvile for sjelene deres.
30 For mitt åk er godt, og min byrde er lett.»
