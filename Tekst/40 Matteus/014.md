## Kapittel 14

### Herodes dreper Johannes

1 På den tid fikk tetrarken Herodes høre ryktet om Jesus,
2 og han sa til tjenerne sine: «Dette er døperen Johannes. Han har stått opp fra de døde, og det er derfor han har disse kreftene.»

3 Herodes hadde grepet Johannes, bundet ham og kastet ham i fengsel på grunn Herodias, hans bror Filips kone.
4 For Johannes hadde sagt til ham: «Det er ikke tillatt for deg å ha henne.»
5 Han ville gjerne slå ham ihjel. Men han fryktet for folket, for de holdt ham for å være en profet.

6 Men når det var Herodes' fødselsdag, danset Herodias' datter for dem, og Herodes syntes om henne.
7 Derfor avla han et løfte om å gi henne hva som helst hun ba om.
8 Men etter sin mors råd sa hun: «Gi meg døperen Johannes' hode på et fat!»
9 Og kongen ble ille til mote, men på grunn av tjenerne sine og gjestene befalte han at det skulle bli gitt henne,
10 og han beordret Johannes halshugd i fengslet.
11 de kom med hodet hans på et fat og gav det til piken, og hun gav det til sin mor.
12 Og disiplene hans kom og tok kroppen hans og begravde den, og de gikk og fortalte det til Jesus.

### Jesus metter over fem tusen

13 Da Jesus hørte det dro han bort derfra i en båt til et avsidesliggende, øde sted. Da folket fikk høre det fulgte de etter ham til fots fra byene.
14 Og når han gikk i land, så han store folkemengder, og han fikk inderlig medlidenhet med dem og helbredet de syke.

15 Men når kvelden kom gikk disiplene hans til ham og sa: «Dette er et øde sted, og det er allerede sent på dagen. La folket dra herfra, så de kan gå inn i byene og kjøpe seg mat!»
16 Men Jesus sa til dem: «De behøver ikke å gå bort. Gi dere dem å spise!»
17 De sa til ham: «Vi har ikke mer her enn fem brød og to fisker.»
18 Men han sa: «Hent dem hit til meg!»

19 Og han befalte at folket skulle sette seg ned i gresset, tok de fem brødene og de to fiskene, løftet blikket mot himmelen og velsignet dem. Så brøt han brødene og gav dem til disiplene, og disiplene gav dem til folket.
20 Og alle spiste seg mette. Så samlet de sammen det som ble til overs av stykkene; tolv kurver fulle.
21 Omkring fem tusen menn hadde spist, i tillegg til kvinner og barn.

22 Og straks sendte han disiplene sine i forveien i båten over til den andre siden, mens han selv ble igjen for å sende folket avsted.
23 Og da han hadde sendt folket avsted gikk han avsides, opp i fjellet, for å be. Og når det var blitt kveld var han der alene.

### Jesus går på vannet

24 Men båten var allerede midt ute på sjøen og kjempet hardt mot bølgene, for de hadde motvind.
25 Men i den fjerde nattevakten kom Jesus til dem, gående på sjøen.
26 Og da disiplene så ham gå på sjøen, ble de forferdet og sa: «Det er et spøkelse.» Og de ropte i frykt,
27 men Jesus beroliget dem straks: «Vær frimodige! Det er meg. Ikke vær redde!»

28 Da svarte Peter ham: «Herre, hvis det er deg, så befal meg å komme til deg på vannet!»
29 Han sa: «Kom!» Og Peter steg ut av båten og gikk bortover vannet mot Jesus.
30 Men da han så den sterke vinden ble han redd, og begynte å synke. Da ropte han: «Herre, frels meg!»
31 Og Jesus rakte med en gang ut hånden og tok fatt i ham og sa til ham: «Du lite troende! hvorfor tvilte du?»
32 Og da de steg inn i båten la vinden seg.
33 Men de som var i båten kom og falt ned foran ham og sa: «Sannelig, du er Guds Sønn!»

34 Og når de hadde krysset sjøen kom de til Genesaretlandet.
35 Når folket her kjente ham igjen sendte de bud i hele området rundt omkring. Og de førte til ham alle dem som hadde ondt,
36 og ba ham om at de bare måtte få røre ved kanten av kappen hans. Og alle de som rørte ved den, ble helbredet.
