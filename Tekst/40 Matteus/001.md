## Kapittel 1

### Jesu slektstavle

1 Jesu Kristi slektstavle, Davids sønn, Abrahams sønn:

    2 Abraham fikk sønnen Isak; 
    Isak fikk sønnen Jakob; 
    Jakob fikk Juda og hans brødre;
    3 Juda fikk sønnene Peres og Serah med Tamar; 
    Peres fikk sønnen Hesron; 
    Hesron fikk sønnen Ram;
    4 Ram fikk sønnen Aminadab; 
    Aminadab fikk sønnen Nahsjon; 
    Nahsjon fikk sønnen Salma;
    5 Salma fikk sønnen Boas med Rahab; 
    Boas fikk sønnen Obed med Rut; 
    Obed fikk sønnen Isai;
    6 Isai var far til kong David. 
    David fikk sønnen Salomo med Urias kone;
    7 Salomo fikk sønnen Rehabeam; 
    Rehabeam fikk sønnen Abia; 
    Abia fikk sønnen Asa;
    8 Asa fikk sønnen Josjafat; 
    Josjafat fikk sønnen Joram; 
    Joram fikk sønnen Ussia;
    9 Ussia fikk sønnen Jotam; 
    Jotam fikk sønnen Ahas; 
    Ahas fikk sønnen Hiskia;
    10 Hiskia fikk sønnen Manasse; 
    Manasse fikk sønnen Amon; 
    Amon fikk sønnen Josias;

    11 Josias fikk Jekonja og hans brødre rundt den tiden folket ble ført bort til Babylon.
    12 Etter bortførelsen til Babylon fikk Jekonja sønnen Sjealtiel; 

    Sjealtiel fikk sønnen Serubabel;
    13 Serubabel fikk sønnen Abiud; 
    Abiud fikk sønnen Eljakim; 
    Eljakim fikk sønnen Asor;
    14 Asor fikk sønnen Sadok; 
    Sadok fikk sønnen Akim; 
    Akim fikk sønnen Eliud;
    15 Eliud fikk sønnen Eleasar; 
    Eleasar fikk sønnen Mattan; 
    Mattan fikk sønnen Jakob;

    16 Jakob var far til Josef, Marias mann, og av henne ble Jesus født, han som kalles Kristus.

17 Slik er alle slektsleddene fra Abraham til David fjorten ledd, og fra David til bortførelsen til Babylon fjorten ledd, og fra bortførelsen til Babylon til Kristus fjorten ledd.

### Jesu fødsel

18 Slik gikk det til da Jesus Kristus ble født: Hans mor Maria var trolovet med Josef. Men det viste det seg, før de var kommet sammen, at hun var gravid ved den Hellige Ånd.
19 Men mannen hennes, Josef var rettferdig, og ikke ville føre skam over henne. Han ville skille seg fra henne i stillhet.
20 Mens han grublet på dette, åpenbarte Herrens engel seg for ham i en drøm og sa: «Josef, Davids sønn, frykt ikke for å ta din kone Maria til deg, for det som er avlet i henne, er av den Hellige Ånd.
21 Hun skal føde en sønn, og du skal kalle ham Jesus; for han skal frelse folket sitt fra deres synder.»
22 Men alt dette skjedde for å oppfylle det Herren talte ved profeten, som sier:
    
    23 «Se, en jomfru skal bli gravid og føde en sønn, 
        og han skal kalles Immanuel», 

det betyr: «Gud med oss.»
24 Etter at Josef våknet, gjorde han som Herrens engel hadde pålagt ham, og tok sin kone til seg.
25 Og han hadde ikkke seksuell omgang med henne før hun hadde født sønnen sin, og han kalte ham Jesus.
