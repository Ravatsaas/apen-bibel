## Kapittel 15

### Hva som gjør et menneske urent

1 Da kom fariseere og skriftlærde fra Jerusalem til Jesus og sa:
2 «Hvorfor bryter disiplene dine tradisjonene fra de gamle? For de vasker jo ikke hendene før måltider.»

3 Men han svarte og sa til dem: «Hvorfor bryter dere Guds bud for å følge tradisjonene deres?
4 For Gud har sagt ‘du skal hedre faren og moren din’, og ‘den som taler ondt til mor far eller mor, skal dø’.
5 Men dere sier: ‘Den som sier til far eller mor “Det du skulle hatt til hjelp av meg, det gir jeg til templet” - han trenger ikke å hedre faren eller moren sin.’
6 Dere har annulert Guds lov med tradisjonene deres.
7 «Hyklere! Jesaja spådde rett om dere da han sa:

> 8 «‘Dette folket ærer meg med leppene, 
> men hjertene deres er langt borte fra meg-
> 9 Men de dyrker meg forgjeves, 
> når de underviser menneskebud.’»

10 Og han kalte folket til seg og sa til dem: «Hør dette og forstå det:
11 Det er ikke det som kommer inn i munnen som gjør mennesket urent. Men det som går ut av munnen, det gjør mennesket urent.»

12 Da kom disiplene hans til ham og sa: «Vet du at fariseerne tok anstøt av det du sa?»
13 Men han svarte dem: «Enhver plante som min himmelske Far ikke har plantet, skal rykkes opp med roten.
14 La dem gå! De er blinde veiledere for blinde; men når en blind leder en blind, faller de begge i grøften.»

15 Da sa Peter: «Tyd denne lignelsen for oss!»
16 Men Jesus sa: «Forstår dere fremdeles ikke?
17 Skjønner dere ikke at alt det som kommer inn i munnen, går ned i magen og ut den naturlige veien?
18 Men det som går ut av munnen kommer fra hjertet, og det er det som gjør mennesket urent.
19 For fra hjertet kommer onde tanker: mord, hor, utukt, tyveri, løgn og bespottelse.
20 Det er disse tingene som gjør mennesket urent. Men å spise med uvaskede hender gjør ikke mennesket urent.»

### Den kananittiske kvinnen

21 Og Jesus gikk bort derfra og trakk seg tilbake til området ved Tyrus og Sidon.
22 Og en kananittisk kvinne fra området kom og ropte: «Herre, Davids sønn! Ha nåde med meg! Datteren min plages av en ond ånd.»
23 Men han svarte henne ikke et ord. Da kom disiplene hans til ham og ba ham: «Send henne bort! For hun roper etter oss.»
24 Men han svarte og sa: «Jeg er ikke utsendt til andre enn de fortapte sauene av Israels hus.»
25 Men hun kom og falt ned foran ham og sa: «Herre, hjelp meg!»
26 Men han svarte og sa: «Det er ikke rett å ta brødet fra barna og kaste det til de små hundene.»
27 Men hun sa: «Det er sant, Herre! Men selv de små hundene spiser smulene som faller fra deres herrers bord.»
28 Da svarte Jesus og sa til henne: «Kvinne, troen din er stor; la det skje med deg som du vil!» Og datteren ble helbredet fra samme øyeblikk.

### Jesus helbreder i Galilea

29 Og Jesus gikk bort derfra og kom til Galileasjøen. Og han gikk opp i fjellet og satte seg der.
30 Og store folkemengder kom til ham, og de hadde med seg halte, blinde, stumme, vanføre og mange andre. Og de la dem for føttene hans, og han helbredet dem.
31 Folket undret seg da de så stumme snakke, vanføre helbredes, halte gå og blinde se. Og de priste Israels Gud.

### Jesus metter over fire tusen

32 Men Jesus kalte disiplene sine til seg og sa: «Jeg har inderlig medlidenhet for folket, for de har allerede vært hos meg i tre dager og de har ikke noe å spise. Jeg vil ikke sende dem avsted fastende, så de ikke skal vansmekte på veien.»

33 Og disiplene hans sa til ham: «Hvor skal vi få brød nok fra her i ørkenen til å mette så mange?»
34 Og Jesus sa til dem: «Hvor mange brød har dere?» De svarte: «Syv, og noen få småfisker.»
35 Så befalte han folket å sette seg ned på bakken,
36 og han tok de syv brødene og fiskene, takket og brøt dem og gav dem til disiplene, og disiplene delte dem ut til folket.
37 Og de spiste alle sammen og ble mette. Og de samlet sammen det som ble til overs av stykkene, syv kurver fulle.
38 Men de som hadde spist, var fire tusen menn i tillegg til kvinner og barn.
39 Og da han hadde sendt folket avsted gikk han i båten og kom til området ved Magadan.
