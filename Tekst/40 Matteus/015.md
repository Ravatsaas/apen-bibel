## Kapittel 15

1 Da kom fariseere og skriftlærde fra Jerusalem til Jesus og sa: Mark.
2 Hvorfor bryter dine disipler de gamles vedtekt? de vasker jo ikke sine hender når de holder måltid.
3 Men han svarte og sa til dem: Og dere, hvorfor bryter dere Guds bud for deres vedtekts skyld?
4 For Gud har gitt det bud: Hedre din far og din mor; og: Den som banner far eller mor, skal dø;
5 men dere sier: Den som sier til far eller mor: Det du skulle hatt til hjelp av meg, det gir jeg til templet - han skylder ikke å hedre sin far eller sin mor.
6 Og dere har gjort Guds lov til intet for deres vedtekts skyld.
7 Dere hyklere! rett spådde Jesaja om dere da han sa:
8 Dette folk ærer meg med leppene; men deres hjerte er langt borte fra meg;
9 men de dyrker meg forgjeves, idet de lærer lærdommer som er menneskebud.
10 Og han kalte folket til seg og sa til dem: Hør dette og forstå det:
11 Ikke det som kommer inn i munnen, gjør mennesket urent; men det som går ut av munnen, det gjør mennesket urent.
12 Da gikk hans disipler til ham og sa: Vet du at fariseerne tok anstøt ved å høre dette ord?
13 Men han svarte og sa: Enhver plante som min himmelske Fader ikke har plantet, skal rykkes opp med rot.
14 La dem fare! de er blinde veiledere for blinde; men når en blind leder en blind, faller de begge i grøften.
15 Da svarte Peter og sa til ham: Tyd denne lignelse for oss!
16 Men han sa: Er også dere enda uforstandige?
17 Skjønner dere ikke at alt det som kommer inn i munnen, går i buken og kastes ut den naturlige vei?
18 Men det som går ut av munnen, det kommer fra hjertet, og dette er det som gjør mennesket urent.
19 For fra hjertet kommer onde tanker: mord, hor, utukt, tyveri, falskt vidnesbyrd, bespottelse.
20 Dette er det som gjør mennesket urent; men å spise med uvaskede hender gjør ikke mennesket urent.
21 Og Jesus gikk bort derfra, og trakk seg tilbake til landet ved Tyrus og Sidon.
22 Og se, en kananeisk kvinne kom fra de landemerker og ropte: Herre, du Davids sønn! miskunn deg over meg! min datter plages ille av en ond ånd.
23 Men han svarte henne ikke et ord. Da gikk hans disipler til ham og bad ham og sa: Skill deg av med henne! for hun roper etter oss.
24 Men han svarte og sa: Jeg er ikke utsendt til andre enn de fortapte får av Israels hus.
25 Men hun kom og falt ned for ham og sa: Herre, hjelp meg!
26 Men han svarte og sa: Det er ikke rett å ta brødet fra barna og kaste det for de små hunder.
27 Men hun sa: Det er sant, Herre! for de små hunder spiser jo av de smuler som faller fra deres herrers bord.
28 Da svarte Jesus og sa til henne: Kvinne! din tro er stor; deg skje som du vil! Og hennes datter ble helbredet fra samme stund.
29 Og Jesus gikk bort derfra og kom til den Galileiske Sjø, og han gikk opp i fjellet og satte seg der.
30 Og meget folk kom til ham, og de hadde med seg halte, blinde, stumme, vanføre og mange andre; og de la dem for hans føtter, og han helbredet dem,
31 så at folket undret seg da de så stumme tale, vanføre helbredes, halte gå og blinde se; og de priste Israels Gud.
32 Men Jesus kalte sine disipler til seg og sa: Jeg ynkes inderlig over folket; for de har alt vært hos meg i tre dager, og de har ikke noe å spise; og la dem fare fastende fra meg vil jeg ikke, for at de ikke skal vansmekte på veien.
33 Og hans disipler sa til ham: Hvorfra skal vi her i ørkenen få brød nok til å mette så meget folk?
34 Og Jesus sa til dem: Hvor mange brød har dere? De sa: Syv, og noen få småfisker.
35 Da befalte han folket sette seg ned på jorden,
36 og han tok de syv brød og fiskene, takket og brøt dem og gav dem til disiplene, og disiplene til folket.
37 Og de spiste alle sammen og ble mette; og de tok opp det som ble tilovers av stykkene, syv kurver fulle.
38 Men de som hadde ett, var fire tusen menn foruten kvinner og barn.
39 Og da han hadde latt folket fare, gikk han i båten og kom til landet ved Magadan.
