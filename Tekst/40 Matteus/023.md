## Kapittel 23

### Fariseerne og de skriftlærdes hykleri

1 Da talte Jesus til folket og til disiplene og sa:

2 «De skriftlærte og fariseerne sitter på Moses' stol.
3 Derfor skal dere gjøre og følge alt det de befaler dere. Men ikke ta etter det de gjør, for de følger ikke selv det de sier.
4 De binder sammen store byrder som er vanskelige å bære, og legger dem på andre menneskers skuldre. Men selv vil de ikke røre dem med en finger.
5 De gjør alle gjerningene sine for å bli sett av mennesker; de gjør minnesedlene sine brede og duskene store,
6 og de vil gjerne ha hedersplassen i gjestebudene og de beste setene i synagogene
7 og få hilsninger på torgene og kalles ‘rabbi’ av menneskene.
8 Men dere skal ikke la dere kalles ‘rabbi’; for dere er alle brødre og har bare en læremester.
9 Og dere skal ikke kalle noen på jorden deres far; for dere har bare en far, han som er i himmelen.
10 Dere skal ikke la dere kalles lærere heller; for dere har bare en lærer, Kristus.
11 Men den største blant dere skal være tjeneren deres.
12 Den som opphøyer seg selv skal bli fornedret, og den som fornedrer seg selv skal bli opphøyet.

### Ve fariseerne og de skriftlærde

13 «Men ve dere, skriftlærde og fariseere, hyklere! Dere lukker himlenes rike for menneskene! For dere går ikke inn dit selv, og dere tillater ikke de som vil å gå inn heller.

15 «Ve dere, skriftlærde og fariseere, hyklere! Dere reiser over hav og land for å vinne en eneste tilhenger; og når dere vinner ham gjør dere ham til et helvetes barn, to ganger verre enn dere selv!

16 «Ve dere, blinde veiledere som sier: ‘Om noen sverger ved templet er det ingen ting, men om noen sverger ved gullet i templet er han bundet!’
17 Blinde tåper! Hva er størst; gullet eller templet som gjør gullet hellig?
18 Og dere sier: ‘Om noen sverger ved alteret er det ingen ting, men om noen sverger ved offergaven som ligger på det er han bundet.’
19 Dere er blinde! Hva er størst; offergaven eller alteret som gjør gaven hellig?
20 Den som sverger ved alteret, han sverger ved alteret og ved alt som ligger på det,
21 og den som sverger ved templet, han sverger tempelet og ved ham som bor i det,
22 og den som sverger ved himmelen, han sverger ved Guds trone og ved ham som sitter på den.

23 «Ve dere, skriftlærde og fariseere, hyklere! Dere gir tiende av mynte, anis og karve, og forsømmer det som veier tyngre i loven: rettferdighet, barmhjertighet og trofasthet! Dette burde gjort dette uten å forsømme det andre.
24 Dere er blinde veiledere, som siler ut myggen men sluker kamelen!

25 «Ve dere, skriftlærde og fariseere, hyklere! Dere renser kopper og fat utvendig, men innvendig er de fulle av rovbytte og glupskhet!
26 Blinde fariseer! Rens først koppen og fatet innvendig, så utsiden også kan bli ren!
27 Ve dere, skriftlærde og fariseere, hyklere! Dere er som kalkede graver; vakre å se på utvendig, men innvendig er de fulle av dødningebein og all slags urenhet!
28 Slik ser også dere rettferdige ut fra utsiden, for menneskene, men innvendig er dere fulle av hykleri og urettferdighet.

29 «Ve dere, skriftlærde og fariseere, hyklere! Dere bygger profetenes graver og pynter de rettferdiges gravsteder, og dere sier:
30 ‘Hadde vi levd på forfedrenes tid ville vi ikke ha vært medskyldige med dem i profetenes blod!’
31 Så gir dere altså dere selv det vitnesbyrdet at dere er barn av de som slo profetene ihjel.
32 Fullfør da det forfedrene deres begynte!
33 Slanger og ormeyngel! Hvordan kan dere unnslippe helvetes dom?

34 «Derfor sender jeg profeter og vismenn og skriftlærde til dere; noen av dem skal dere slå ihjel og korsfeste, og noen av dem skal dere piske i synagogene deres og forfølge fra by til by,
35 for at det alt det rettferdige blodet som er utøst på jorden skal komme over dere, fra den rettferdige Abels blod til Sakarias', Barakias' sønns blod, han som dere slo ihjel mellom templet og alteret.
36 I sannhet sier jeg dere at alt dette skal komme over denne generasjonen.

37 «Jerusalem! Jerusalem! Du som slår ihjel profetene, og steiner dem som er sendt til deg! Hvor ofte jeg ville samle barna dine, slik en høne samler kyllingene sine under vingene! Men dere ville ikke.
38 Og nå skal husene deres legges øde.
39 For jeg sier dere at fra nå av skal dere ikke se meg før dere sier: ‘Velsignet være han som kommer i Herrens navn!’»
