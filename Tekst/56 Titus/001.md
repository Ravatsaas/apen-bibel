## Kapittel 1

1 Paulus, Guds tjener og Jesu Kristi apostel til å føre Guds utvalgte til tro og til å kjenne den sannhet som hører til gudsfrykt,
2 i håp om evig liv, som Gud, han som ikke lyver, har lovt fra evige tider,
3 men nå i sin tid har han åpenbart sitt ord i den forkynnelse som ble meg betrodd etter Guds, vår frelsers befaling
4 - til Titus, min ekte sønn i den felles tro; Nåde og fred fra Gud Far og Kristus Jesus, vår frelser!
5 Derfor lot jeg deg bli etter på Kreta at du skulle sette det i rette skikk som enda sto tilbake, og innsette eldste i hver by, slik som jeg foreskrev deg,
6 om noen er ulastelig, én kvinnes mann, og har troende barn som ikke har ondt ord på seg for ryggesløshet eller er gjenstridige.
7 For en tilsynsmann skal være ulastelig som en Guds husholder, ikke selvgod, ikke vredladen, ikke drikkfeldig, ikke voldsom, ikke lysten etter ussel vinning,
8 men gjestfri, glad i det gode, sindig, rettferdig, hellig, avholdende,
9 en som holder fast ved det troverdige ord etter læren, for at han kan være i stand til både å formane ved den sunde lære og å tale til rette dem som sier imot.
10 For der er mange gjenstridige, som farer med tomt snakk og dårer folks hu, helst de av omskjærelsen.
11 Disse skal en målbinde; for de nedriver hele hus ved å føre utilbørlig lære for ussel vinnings skyld.
12 En av dem, deres egen profet, har sagt: Kreterne er alltid løgnere, onde dyr, late buker.
13 Dette vitnesbyrd er sant. Derfor skal du tale dem strengt til rette, for at de må bli sunde i troen,
14 så de ikke gir seg av med jødiske eventyr og bud av mennesker som vender seg bort fra sannheten.
15 Alt er rent for de rene; men for de urene og vantro er intet rent; både deres sinn og deres samvittighet er urene.
16 De sier at de kjenner Gud; men de fornekter ham med sine gjerninger, for de er avskyelige og ulydige og uduelige til all god gjerning.
