## Kapittel 118

1 Pris Herren, for han er god, hans miskunnhet varer evindelig!
2 Israel sie: Hans miskunnhet varer evindelig!
3 Arons hus sie: Hans miskunnhet varer evindelig!
4 De som frykter Herren, sie: Hans miskunnhet varer evindelig!
5 Ut av trengselen kalte jeg på Herren; Herren svarte meg og førte meg ut i fritt rom.
6 Herren er med meg, jeg frykter ikke; hva skulle et menneske gjøre meg?
7 Herren er med meg, den som hjelper meg, og jeg skal se med lyst på dem som hater meg.
8 Det er bedre å sette sin lit til Herren enn å stole på mennesker.
9 Det er bedre å ta sin tilflukt til Herren enn å stole på fyrster.
10 Alle hedninger omringer meg; i Herrens navn skal jeg hugge dem ned.
11 De omgir meg, ja, de omringer meg; i Herrens navn skal jeg hugge dem ned.
12 De omgir meg som bier, de slukner som ild i tornebusker; i Herrens navn skal jeg hugge dem ned.
13 Hårdt støtte du* meg for at jeg skulle falle; men Herren hjalp meg. / {* min fiende.}
14 Herren er min styrke og lovsang, og han ble meg til frelse.
15 Det høres fryderop om frelse i de rettferdiges telt; Herrens høyre hånd gjør storverk.
16 Herrens høyre hånd opphøyer, Herrens høyre hånd gjør storverk.
17 Jeg skal ikke dø, men leve og fortelle Herrens gjerninger.
18 Hårdt tuktet Herren meg, men til døden overgav han meg ikke.
19 Lukk opp rettferdighets porter for meg! Jeg vil gå inn gjennom dem, jeg vil prise Herren.
20 Dette er Herrens port; de rettferdige skal gå inn gjennom den.
21 Jeg vil prise deg fordi du svarte meg og ble meg til frelse.
22 Den stein som bygningsmennene forkastet, er blitt hovedhjørnestein.
23 Av Herren er dette gjort, det er underfullt i våre øyne.
24 Dette er dagen som Herren har gjort; la oss fryde oss og glede oss på den!
25 Å Herre, frels dog! Å Herre, la det dog lykkes!
26 Velsignet være han som kommer i Herrens navn! Vi velsigner dere fra Herrens hus.
27 Herren er Gud, og han lot det bli lyst for oss. Bind høytidsofferet med rep like inn til alterets horn!
28 Du er min Gud, og jeg vil love deg, min Gud, jeg vil opphøye deg.
29 Pris Herren, for han er god, hans miskunnhet varer evindelig.
