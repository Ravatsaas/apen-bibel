## Kapittel 81

1 Til sangmesteren, etter Gittit*; av Asaf. / {* SLM 8, 1.}
2 Juble for Gud, vår styrke, rop med glede for Jakobs Gud!
3 Stem i sang og la pauken lyde, den liflige citar tillikemed harpen!
4 Støt i basun i måneden*, ved fullmånen, på vår høytids dag! / {* 2MO 12, 2 fg.}
5 For det er en lov for Israel, en rett for Jakobs Gud.
6 Han satte det til et vidnesbyrd i Josef da han* dro ut gjennom Egypt. - Jeg hørte en røst som jeg ikke kjente:** / {* d.e. Josef.} / {** 5MO 4, 33 fg. 5, 22 fg.}
7 Jeg fridde hans skulder fra byrden, hans hender slapp fri fra bærekurven.
8 I nøden ropte du, og jeg fridde deg ut; jeg svarte deg, skjult i tordenskyen, jeg prøvde deg ved Meriba-vannene. Sela.
9 Hør, mitt folk, og jeg vil vidne for deg! Israel, o, at du ville høre meg:
10 Det skal ikke være noen fremmed gud hos deg, og du skal ikke tilbede utlendingens gud.
11 Jeg er Herren din Gud, som førte deg opp av Egypt; lukk din munn vidt opp, at jeg kan fylle den!
12 Men mitt folk hørte ikke min røst, og Israel ville ikke lyde meg.
13 Så lot jeg dem fare i sitt hjertes hårdhet, for at de skulle vandre i sine egne onde råd.
14 O, at mitt folk ville høre meg, og at Israel ville vandre på mine veier!
15 Om en liten stund ville jeg da ydmyke deres fiender og vende min hånd imot deres motstandere.
16 De som hater Herren, skulle smigre for dem, og deres tid skulle vare evindelig.
17 Og han skulle fø dem med den beste hvete, og jeg skulle mette deg med honning fra klippen.
