## Kapittel 39

1 Til sangmesteren, til Jedutun; en salme av David.
2 Jeg sa: Jeg vil vokte mine veier, så jeg ikke synder med min tunge; jeg vil legge munnkurv på min munn, så lenge den ugudelige enda er for mine øyne.
3 Jeg ble taus og var aldeles stille, jeg tidde uten gagn, og min smerte ble oprørt.
4 Mitt hjerte ble hett inneni meg, ved min grublen tennes ild opp; - jeg talte med min tunge:
5 La meg vite, Herre, min ende, og mine dagers mål, hva det er! La meg få vite hva tid jeg skal bort!
6 Se, som en håndsbredd har du satt mine dager, og min livstid er som ingenting for deg; bare tomhet er hvert menneske, uansett hvor fast han står. Sela.
7 Bare som et skyggebillede vandrer mannen, bare tomhet er deres uro; han dynger opp og vet ikke hvem som skal samle det inn.
8 Og nå, hva håper jeg på Herre? - Mitt håp står til deg.
9 Frels meg fra alle mine overtredelser, gjør meg ikke til spott for dåren!
10 Jeg tier, jeg later ikke opp min munn; for du har gjort det.
11 Ta bort fra meg din plage! For din hånds slag er jeg blitt til intet.
12 Tukter du en mann med straff for misgjerning, da fortærer du hans herlighet slik som møll; bare tomhet er hvert menneske. Sela.
13 Hør min bønn, Herre, og vend øret til mitt rop, ti ikke til min gråt! for jeg er en fremmed hos deg, en gjest som alle mine fedre.
14 Se bort fra meg, så mitt åsyn må bli opklaret, før jeg går herfra og er ikke mere!
