## Salme 10

### Gud utfrir fra den ugudeliges klør

    1 Hvorfor, Herre, står du langt borte? 
        Hvorfor skjuler du ansiktet ditt i vanskelige tider?
    2 De elendige engstes Ved den ugudeliges overmot; 
        de fanges i de onde planene han har tenkt ut.
    3 For den ugudelige roser seg i sin lyst, 
        og den griske fornekter Herren og håner ham.
    4 Den ugudelige sier i sitt overmot: «Han krever ikke til regnskap. 
        Det er ingen Gud», det er alt han tenker.
    5 Hans veier lykkes til enhver tid; 
        dine dommer er høyt oppe og langt borte fra ham; 
        og han fnyser av alle som står ham imot.
    6 Han sier i hjertet sitt: «Jeg skal ikke rokkes, 
        inge ulykke skal ramme meg på mange generasjoner.»
    7 Munnen hans er full av forbannelse og av svik og vold; 
        under tungen hans er ulykke og ondskap.
    8 Han ligger i bakhold ved gårdene, 
        på skjulte steder myrder han den uskyldige, 
        øynene hans speider etter den ulykkelige.
    9 Han ligger på lur, slik som løven i sitt skjul; 
        han lurer for å gripe den elendige; 
        han griper den elendige og han drar ham inn i garnet sitt.
    10 Han bøyer seg, dukker seg ned, 
        den elendige faller for hans sterke klør.
    11 Han sier i hjertet sitt: Gud har glemt det, 
        han har skjult anskiktet sitt, 
        han ser det aldri.

    12 Reis deg, Herre! Gud, 
        løft hånden din, 
        ikke glem de elendige!
    13 Hvorfor skal den ugudelige forakte Gud 
        og si i hjertet sitt: «Du krever ikke til regnskap?»
    14 Du har sett det; 
        for du ser til nød og sorg, og legger dem i din hånd; 
        den elendige overgir sin sak til deg, 
        du er den farløses hjelper.
    15 Knekk den ugudeliges arm, 
        og krev regnskap for den ondes ugudelighet, 
        så den ikke er å finne mer!
    16 Herren er konge for evig og alltid, 
        hedningene blir utryddet fra hans land!
    17 De undertryktes begjæring hører du, Herre! 
        Du styrker hjertene deres, 
        du vender ditt øre til 
    18 for å dømme i den farløses og undertryktes sak. 
        Mennesket, som er av jorden, skal ikke få fortsette å spre frykt.
