## Kapittel 42

1 Til sangmesteren; en læresalme av Korahs barn.
2 Som en hjort skriker etter rinnende bekker, så skriker min sjel etter deg, Gud!
3 Min sjel tørster etter Gud, etter den levende Gud; når skal jeg komme og trede fram for Guds åsyn?
4 Mine tårer er min mat dag og natt, fordi man hele dagen sier til meg: Hvor er din Gud?
5 Dette må jeg komme i hu og utøse min sjel i meg, hvordan jeg dro fram i den tette hop, vandret med den til Guds hus med fryderop og lovsangs røst, en høytidsskare.
6 Hvorfor er du nedbøyet, min sjel, og bruser i meg? Bi etter Gud! for jeg skal enda prise ham for frelse fra hans åsyn.
7 Min Gud! Min sjel er nedbøyet i meg; derfor kommer jeg deg i hu fra Jordans land og Hermons høyder, fra det lille fjell[^1].
8 Vanndyp kaller på vanndyp ved duren av dine fossefall; alle dine brenninger og dine bølger går over meg.
9 Om dagen sender Herren sin miskunnhet, og om natten er hans sang hos meg, bønn til mitt livs Gud.
10 Jeg må si til Gud, min klippe: Hvorfor har du glemt meg? Hvorfor skal jeg gå i sørgeklær under fiendens trykk?
11 Det er som om mine ben ble knust, når mine fiender håner meg, idet de hele dagen sier til meg: Hvor er din Gud?
12 Hvorfor er du nedbøyet, min sjel, og hvorfor bruser du i meg? Bi etter Gud! for jeg skal enda prise ham, mitt åsyns frelse og min Gud.

[^1]:  landet østenfor Jordan.
