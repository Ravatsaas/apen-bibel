## Kapittel 4

### Glede i hjertet mens verden spotter

1 Til sangmesteren, med strengespill; en salme av David.

    2 Svar meg når jeg roper til deg, min rettferdighets Gud! 
        Lindre trengslene mine!
        Ha nåde til meg og hør min bønn!
    3 Dere mennesker, 
        Hvor lenge skal dere prøve å snu min ære til skam? 
        Hvor lenge skal dere elske tomhet og søke etter løgn? 
        Sela.

    4 Men vit at Herren har utkåret seg den hellige! 
        Herren hører når jeg roper til ham.
    5 Frykt ham, så du ikke synder! 
        Tenk over dette når du legger deg i sengen, og vær stille!
        Sela.

    6 Bær fram de foreskrevne ofrene, 
        og sett deres lit til Herren!
    7 Mange spør: «Hvem vil la oss se noe godt?» 
        Løft lyset fra ditt ansikt opp over oss, Herre!
    8 Du har gitt meg glede i hjertet, 
        mer enn de som har rikelig med korn og vin.
    9 Jeg vil legge meg fredelig ned for å sove; 
        for du, Herre, lar meg bo i trygghet.
