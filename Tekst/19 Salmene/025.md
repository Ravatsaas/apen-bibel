## Kapittel 25

1 Av David. Til deg, Herre, løfter jeg min sjel.
2 Min Gud, til deg har jeg satt min lit; la meg ikke bli til skamme, la ikke mine fiender fryde seg over meg!
3 Ja, ingen av dem som bier på deg, skal bli til skamme; de skal bli til skamme som er troløse uten årsak.
4 Herre, la meg kjenne dine veier, lær meg dine stier!
5 Led meg fram i din trofasthet og lær meg! for du er min frelses Gud, på deg bier jeg hele dagen.
6 Herre, kom din barmhjertighet i hu og din miskunnhets gjerninger! for de er fra evighet.
7 Kom ikke min ungdoms synder og mine misgjerninger i hu! Kom meg i hu etter din miskunnhet for din godhets skyld, Herre!
8 Herren er god og rettvis; derfor lærer han syndere veien.
9 Han leder de saktmodige i det som rett er, og lærer de saktmodige sin vei.
10 Alle Herrens stier er miskunnhet og trofasthet imot dem som holder hans pakt og hans vidnesbyrd.
11 For ditt navns skyld, Herre, forlat meg min misgjerning! for den er stor.
12 Hvem er den mann som frykter Herren? Ham lærer han den vei han skal velge.
13 Hans sjel skal stadig ha det godt, og hans avkom skal arve landet.
14 Herren har fortrolig samfunn med dem som frykter ham, og hans pakt skal bli dem kunngjort.
15 Mine øyne er alltid vendt til Herren, for han drar mine føtter ut av garnet.
16 Vend deg til meg og vær meg nådig! for jeg er enslig og elendig.
17 Mitt hjertes angst har de* gjort stor; før meg ut av mine trengsler! / {* d.e. mine fiender.}
18 Se min elendighet og min nød, og forlat meg alle mine synder!
19 Se mine fiender, de er mange, og de hater meg med urettferdig hat.
20 Bevar min sjel og redd meg, la meg ikke bli til skamme! for jeg tar min tilflukt til deg.
21 La uskyld og opriktighet verge meg! for jeg bier på deg.
22 Forløs, Gud, Israel av alle dets trengsler!
