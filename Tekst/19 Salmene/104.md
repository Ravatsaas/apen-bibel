## Kapittel 104

1 Min sjel, lov Herren! Herre min Gud, du er såre stor, høyhet og herlighet har du iklædd deg.
2 Han hyller seg i lys som i et klædebon, han spenner himmelen ut som et telt,
3 han som tømrer i vannene sine høye saler, han som gjør skyene til sin vogn, som farer fram på vindens vinger.
4 Han gjør vinder til sine engler, flammende ild til sine tjenere.
5 Han grunnfestet jorden på dens støtter, den skal ikke rokkes i all evighet.
6 Du hadde dekket den med dype vann som med et klædebon; vannene sto over fjellene.
7 For din trusel flyktet de, for din tordens røst for de hastig bort.
8 De steg opp til fjellene, fór ned i dalene, til det sted du hadde grunnfestet for dem.
9 En grense satte du, som de ikke skal overskride; de skal ikke vende tilbake for å dekke jorden.
10 Han lar kilder springe fram i dalene; mellom fjellene går de.
11 De gir alle markens dyr å drikke; villeslene slukker sin tørst.
12 Over dem bor himmelens fugler; mellom greinene lar de høre sin røst.
13 Han vanner fjellene fra sine høye saler; av dine gjerningers frukt mettes jorden.
14 Han lar gress gro for feet og urter til menneskets tjeneste, til å få brød fram av jorden.
15 Og vin gleder menneskets hjerte, så den gjør åsynet mer skinnende enn olje, og brød styrker menneskets hjerte.
16 Herrens trær mettes, Libanons sedrer som han har plantet,
17 der hvor fuglene bygger rede, storken som har sin bolig i cypressene.
18 De høye fjell er for stengjetene, klippene er tilflukt for fjellgrevlingene.
19 Han gjorde månen til å fastsette tidene; solen kjenner sin nedgangstid.
20 Du gjør mørke, og det blir natt; i den rører seg alle dyrene i skogen.
21 De unge løver brøler etter rov, for å kreve sin føde av Gud.
22 Solen går opp, de trekker seg tilbake og legger seg i sine boliger.
23 Mennesket går ut til sin gjerning og til sitt arbeid inntil kvelden.
24 Hvor mange dine gjerninger er, Herre! Du gjorde dem alle viselig; jorden er full av det du har skapt.
25 Der er havet, stort og vidtstrakt; der er en vrimmel uten tall, der er dyr, både små og store.
26 Der går skipene, Leviatan*, som du skapte til å leke seg der. / {* SLM 74, 14.}
27 Alle venter de på deg, at du skal gi dem deres føde i sin tid.
28 Du gir dem, de sanker; du oplater din hånd, de mettes med godt.
29 Du skjuler ditt åsyn, de forferdes; du drar deres livsånde tilbake, de dør og vender tilbake til sitt støv.
30 Du sender din Ånd ut, de skapes, og du gjør jordens skikkelse ny igjen.
31 Herrens ære være til evig tid! Herren glede seg i sine gjerninger!
32 Han som ser til jorden, og den bever, som rører ved fjellene, og de ryker.
33 Jeg vil lovsynge Herren så lenge jeg lever; jeg vil synge for min Gud så lenge jeg er til.
34 Måtte min tale tekkes ham! Jeg vil glede meg i Herren!
35 Men måtte syndere utryddes av jorden, og ugudelige ikke mere finnes! Min sjel, lov Herren! Halleluja*! / {* d.e. lov Herren.}
