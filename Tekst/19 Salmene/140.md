## Kapittel 140

1 Til sangmesteren; en salme av David.
2 Herre, fri meg ut fra onde mennesker, vokt meg for voldsmenn,
3 som tenker ondt ut i hjertet, som hver dag samler seg til krig!
4 De skjerper sin tunge som en slange, ormegift er under deres leber. Sela.
5 Bevar meg, Herre, for ugudeliges hender, vokt meg for voldsmenn, som tenker på å få mine føtter til fall!
6 Overmodige har lagt skjulte feller og rep for meg, de har utspent garn ved siden av veien, de har satt snarer for meg. Sela.
7 Jeg sier til Herren: Du er min Gud; vend øret, Herre, til mine inderlige bønners røst!
8 Herren, Israels Gud, er min frelses styrke; du dekker mitt hode på rustningens dag.
9 Herre, gi ikke den ugudelige hva han attrår, la ikke hans onde råd få fremgang! De ville da opphøye seg. Sela.
10 Over deres hoder som omgir meg, skal den ulykke komme som deres leber volder.
11 Der skal rystes glør ut over dem; i ilden skal han styrte dem, i dype vann, så de ikke skal reise seg.
12 En munnkåt mann skal ikke bli stående i landet; den mann som gjør ugudelig vold, ham skal han jage med slag på slag.
13 Jeg vet at Herren gir den elendige rett, de fattige rettferdighet.
14 Ja, de rettferdige skal prise ditt navn, de oppriktige skal bo for ditt åsyn.
