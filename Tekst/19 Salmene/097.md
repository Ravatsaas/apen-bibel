## Kapittel 97

1 Herren er blitt konge; jorden fryde seg, mange øyer glede seg!
2 Skyer og mørke er rundt omkring ham, rettferd og rett er hans trones grunnvoll.
3 Ild går foran hans åsyn og setter hans fiender i brann rundt omkring.
4 Hans lyn oplyser jorderike; jorden ser det og bever.
5 Fjellene smelter som voks for Herrens åsyn, for all jordens herres åsyn.
6 Himlene kunngjør hans rettferdighet, og alle folkene ser hans ære.
7 Til skamme blir alle de som dyrker utskårne billeder, som roser seg av avguder; tilbed ham, alle guder!
8 Sion hører det og gleder seg, og Judas døtre fryder seg over dine dommer, Herre!
9 For du, Herre, er den Høyeste over all jorden, du er såre opphøyet over alle guder.
10 Dere som elsker Herren, hat det onde! Han bevarer sine frommes sjeler; han frir dem ut av de ugudeliges hånd.
11 Lys er utsådd for den rettferdige, og glede for de oppriktige av hjertet.
12 Gled dere, dere rettferdige i Herren, og pris hans hellige navn!
