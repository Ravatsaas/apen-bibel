## Kapittel 130

1 En sang ved festreisene. Av det dype kaller jeg på deg, Herre!
2 Herre, hør min røst, la dine ører akte på mine inderlige bønners røst!
3 Dersom du, Herre, vil gjemme på misgjerninger, Herre, hvem kan da bli stående?
4 For hos deg er tilgivelsen, for at du må fryktes.
5 Jeg bier etter Herren, min sjel bier, og jeg venter på hans ord.
6 Min sjel venter på Herren mere enn vektere på morgenen, vektere på morgenen.
7 Vent på Herren, Israel! For hos Herren er miskunnheten, og stor forløsning er hos ham,
8 og han skal forløse Israel fra alle dets misgjerninger.
