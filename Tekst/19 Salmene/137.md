## Kapittel 137

1 Ved Babylons elver, der satt vi og gråt når vi kom Sion i hu.
2 På vidjene der hengte vi våre harper;
3 for der krevde våre fangevoktere sanger av oss, våre plagere at vi skulle være glade: Syng for oss av Sions sanger!
4 Hvordan skulle vi synge Herrens sang på fremmed jord?
5 Glemmer jeg deg, Jerusalem, da glemme meg[^1] min høyre hånd!
6 Min tunge henge fast ved min gane om jeg ikke kommer deg i hu, om jeg ikke setter Jerusalem over min høyeste glede!
7 Kom Jerusalems dag i hu, Herre, så du straffer Edoms barn, dem som sa: Riv ned, riv ned, like til grunnen i den!
8 Babels datter, du ødelagte! Lykksalig er den som gir deg gjengjeld for den gjerning du gjorde mot oss.
9 Lykksalig er den som griper og knuser dine spede barn imot klippen.

[^1]:  nekte meg sin tjeneste.
