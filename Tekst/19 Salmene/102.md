## Kapittel 102

1 En bønn av en elendig, når han vansmekter og utøser sin sorg for Herrens åsyn.
2 Herre, hør min bønn og la mitt rop komme til deg!
3 Skjul ikke ditt åsyn for meg på den dag jeg er i nød! Bøy ditt øre til meg! På den dag jeg roper, skynd deg å svare meg!
4 For mine dager er faret bort som en røyk, og mine ben er forbrent som en brann.
5 Mitt hjerte er stukket som en urt og fortørket; for jeg har glemt å spise mitt brød.
6 For mine lydelige sukks skyld henger mine ben ved mitt kjøtt.
7 Jeg ligner pelikanen i ørkenen, jeg er som uglen på øde steder.
8 Jeg våker og er blitt som en enslig fugl på taket.
9 Hele dagen spotter mine fiender meg; de som raser mot meg, sverger ved meg*. / {* JES 65, 15.}
10 For jeg spiser aske som brød og blander min drikk med gråt
11 for din vredes og din harmes skyld; for du har løftet meg opp og kastet meg bort.
12 Mine dager er som en hellende skygge, og selv visner jeg som en urt.
13 Men du, Herre, du troner til evig tid, og ditt minne varer fra slekt til slekt.
14 Du vil reise deg, du vil forbarme deg over Sion; for det er tiden til å være det nådig, timen er kommet.
15 For dine tjenere elsker dets stener, og de ynkes over dets støv.
16 Og hedningene skal frykte Herrens navn, og alle jordens konger din herlighet.
17 For Herren har bygget Sion, han har åpenbaret seg i sin herlighet.
18 Han har vendt seg til de hjelpeløses bønn, og han har ikke foraktet deres bønn.
19 Dette skal bli opskrevet for den kommende slekt, og det folk som skal skapes, skal love Herren.
20 For han har sett ned fra sin hellige høyde, Herren har fra himmelen skuet til jorden
21 for å høre den fangnes sukk, for å løse dødens barn,
22 for at de i Sion skal forkynne Herrens navn og hans pris i Jerusalem,
23 når de samler seg, folkeslagene og rikene, for å tjene Herren.
24 Han har bøyet min kraft på veien, han har forkortet mine dager.
25 Jeg sier: Min Gud, ta meg ikke bort midt i mine dager! Dine år varer fra slekt til slekt.
26 Før i tiden grunnfestet du jorden, og himlene er dine henders gjerning.
27 De skal forgå, men du blir stående; de skal alle eldes som et klæde, som et klædebon omskifter du dem, og de omskiftes,
28 men du er den samme, og dine år får ingen ende.
29 Dine tjeneres barn skal bo i ro, og deres avkom skal stå fast for ditt åsyn.
