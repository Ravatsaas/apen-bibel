## Salme 18

### Takkesang for frelse fra fiender

1 Til sangmesteren; av Herrens tjener David. Han talte ordene i denne sangen til Herren den dagen Herren hadde fridd ham ut av alle hans fienders hånd og av Sauls hånd.
2 Og han sa: 

    Herre, jeg har deg hjertelig kjær, 
        min styrke!

    3 Herren er min klippe og min festning og min frelser; 
        min Gud er min klippe, som jeg setter min lit til, 
        mitt skjold og min frelses horn, min borg.

    4 Jeg påkaller Herren, som er verdig all lovprisning 
        og blir frelst fra mine fiender.

    5 Dødens rep var spent rundt meg, 
        og fordervelsens strømmer forferdet meg.

    6 Dødsrikets rep var rundt meg, 
        dødens snarer overfalt meg.

    7 I trengselen kalte jeg på Herren;
        jeg ropte til min Gud.
        Han hørte min røst fra tempelet sitt; 
        og mitt skrik nådde til hans ører.

    8 Da ristet og skalv jorden, 
        og fjellenes grunnvoller skalv, 
        og de ristet, 
        for hans vrede var tent opp.

    9 Det steg røyk opp av nesen hans, 
        og fortærende ild fra munnen; 
        glør brant ut av ham.

    10 Og han bøyde himmelen og steg ned, 
        og det var mørke under føttene hans.

    11 Og han fløy på kjeruber, 
        og han for hurtig fram på vindens vinger.

    12 Han gjorde mørke til sitt dekke; 
        omgav seg med det til skjul; 
        mørke vann, tykke skyer.

    13 Fram av glansen foran ham kom skyer fram;
        hagl og glødende kull.

    14 Og Herren tordnet i himmelen, 
        den Høyeste lot røsten sin høre, 
        hagl og glødende kull.

    15 Og han sendte pilene sine ut 
        og spredte fieldene omkring - 
        mange lyn forvirret dem.

    16 Da kom vannstrømmer til syne, 
        og jordens grunnvoller ble avdekket ved din refs, Herre, 
        av pusten fra din nese.

    17 Han rakte hånden ut fra det høye. 
        Han grep meg; 
        han dro meg opp av store vann.

    18 Han reddet meg fra min sterke fiende 
        og fra de som hatet meg; 
        for de var for sterke for meg.

    19 De overfalt meg på min motgangs dag; 
        men Herren ble min støtte.

    20 Og han førte meg ut i lysningen; 
        han frelste meg, for han hadde behag i meg.

    21 Herren gjengjeldte meg etter min rettferdigheten; 
        han betalte meg etter mine henders renhet.

    22 For jeg tok vare på Herrens veier 
        og vek ikke fra min Gud i ondskap.

    23 For alle hans lover hadde jeg for øye, 
        og jeg lot ikke hans bud vike fra meg.

    24 Og jeg var ulastelig for ham 
        og voktet meg vel for min synd.

    25 Og Herren gjengjeldte meg etter min rettferdigheten; 
        etter mine henders renhet for hans øyne.

    26 Mot den nådige viser du deg nådig, 
        mot den redelige viser du deg redelig,

    27 mot den rene viser du deg ren, 
        mot den krokete viser du deg vrang.

    28 For du frelser de elendige, 
        og du fornedrer de hovmodige.

    29 For du lar lampen min skinne; 
        Herren, min Gud, gir lys i mørket mitt.

    30 For med din hjelp stormer jeg imot fiendehærer, 
        og med min Gud hopper jeg over murer.

    31 Guds vei er fullkommen; 
        Herrens ord er rent. 
        Han er et skjold for alle de som setter sin lit til ham.

    32 For hvem er Gud foruten Herren, 
        og hvem er en klippe foruten vår Gud?

    33 Den Gud som spenner om meg med kraft 
        og gjør veien min fri for hinder;

    34 som gir meg føtter slik som rådyret 
        og stiller meg på høyden;

    35 som lærer hendene mine å krige, 
        så armerne mine spenner kobberbuen.

    36 Og du gir meg din frelse til skjold, 
        og din høyre hånd støtter meg, 
        og din mildhet gjør meg stor.

    37 Du lager rom under meg for skrittene mine, 
        og anklene mine vakler ikke.

    38 Jeg forfølger fiendene mine og tar dem igjen, 
        og jeg vender ikke tilbake før jeg har gjort ende på dem.

    39 Jeg knuser dem, så de ikke klarer å reise seg; 
        de faller under mine føtter.
    
    40 Og du spenner om meg med kraft til krig, 
        du bøyer motstanderne under meg.
    
    41 Du lar fiendene mine vende meg ryggen, 
        og jeg utrydder dem som hater meg.
    
    42 De roper, men det er ingen som redder dem.
        De roper til Herren, men han svarer dem ikke.
    
    43 Og jeg knuser dem som støv for vinden, 
        jeg tømmer dem ut som søle på gatene.
    
    44 Du redder meg fra fiendehærer, 
        du setter meg som leder for hedninger; 
        folkeslag som jeg ikke kjenner, tjener meg.
    
    45 Bare de hører om meg, blir de lydige mot meg; 
        fremmede kryper for meg.
    
    46 Fremmede visner bort 
        og går skjelvende ut av sine borger.
    
    47 Herren lever, 
        og min klippe er lovpriset, 
        og min frelses Gud er opphøyet;
    
    48 den Gud som gir meg hevn 
        og legger folkeslag under meg;
    
    49 som redder fra mine fiender.
        Ja, du opphøyer meg over motstanderne mine. 
        Du redder meg fra voldsmannen.
    
    50 Derfor vil jeg prise deg iblant hedningene, Herre, 
        og lovsynge ditt navn.
    
    51 Han gjør frelsen stor for sin utvalgte konge, 
        han viser trofast kjærlighet til sin salvede, 
        mot David og mot hans slekt til evig tid.
