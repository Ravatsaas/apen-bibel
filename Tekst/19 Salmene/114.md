## Kapittel 114

1 Da Israel dro ut av Egypt, Jakobs hus fra et folk med fremmed tungemål,
2 da ble Juda hans[^1] helligdom, Israel hans rike.
3 Havet så det og flyktet, Jordan vendte om og løp tilbake.
4 Fjellene hoppet som værer, haugene som unge lam.
5 Hva har hendt deg, du hav, at du flykter, du Jordan, at du vender om og løper tilbake,
6 Dere fjell, at dere hopper som værer, dere hauger som unge lam?
7 For Herrens åsyn bev, du jord, for Jakobs Guds åsyn,
8 han som gjør klippen til en vannrik sjø, den hårde stein til en vannkilde!

[^1]:  Herrens.
