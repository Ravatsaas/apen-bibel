## Kapittel 141

1 En salme av David. Herre, jeg kaller på deg, skynd deg til meg! Vend øret til min røst, nå jeg roper til deg!
2 La min bønn gjelde som røykoffer for ditt åsyn, mine henders oppløftelse som et kveld-matoffer!
3 Herre, sett vakt for min munn, vokt mine leppers dør!
4 Bøy ikke mitt hjerte til noe ondt, til å gjøre ugudelighets-gjerninger sammen med menn som gjør urett, og la meg ikke spise av deres fine retter!
5 La en rettferdig slå meg i kjærlighet og tukte meg! For slik hodeolje vegre mitt hode seg ikke! Varer det enn ved, så setter jeg min bønn imot deres ondskap.
6 Deres dommere blir nedstyrtet og gitt klippen i vold, og selv forstår de at mine ord var liflige.
7 Som når en pløyer og kløver jorden, slik ligger våre ben spredt ved dødsrikets port.
8 For til deg, Herre, Herre, ser mine øyne, til deg tar jeg min tilflukt; utøs ikke min sjel!
9 Bevar meg for fellen som de har stilt opp for meg, og for deres snarer som gjør urett!
10 La de ugudelige falle i sine egne garn, mens jeg går uskadd forbi!
