## Salme 13

1 Til sangmesteren; en salme av David.

    2 Hvor lenge, Herre? 
        Vil du glemme meg for evig? 
        Hvor lenge vil du skjule ansikted ditt for meg?
    3 Hvor lenge skal jeg ha sorg i sjelen, 
        og lide i hjertet dagen lang? 
        Hvor lenge skal fienden min opphøye seg over meg?
    4 Se hit, svar meg, Herre min Gud! 
        Klarne øynene mine, for at jeg ikke skal sove inn i døden,
        5 for at ikke fienden min skal si: «Jeg fikk overhånd over ham»,
        for at ikke mine motstandere skal fryde seg når jeg vakler!
    6 Men jeg setter min lit til din godhet; 
        hjertet mitt fryder seg i din frelse; 
        jeg vil lovsynge Herren, for han har gjort godt mot meg.