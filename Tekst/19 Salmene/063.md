## Kapittel 63

1 En salme av David, da han var i Juda ørken.
2 Gud! Du er min Gud, jeg søker deg årle; min sjel tørster etter deg, mitt kjød lenges etter deg i et tørt og vansmektende land, hvor det ikke er vann.
3 Slik har jeg skuet deg i helligdommen, idet jeg så din makt og din herlighet.
4 For din miskunnhet er bedre enn livet; mine lepper priser deg.
5 Slik vil jeg love deg mitt liv igjennom; i ditt navn vil jeg oppløfte mine hender.
6 Min sjel skal bli mettet som av marg og fett, og med jublende lepper skal min munn lovprise deg.
7 Når jeg kommer deg i hu på mitt leie, tenker jeg på deg gjennom nattevaktene.
8 For du har vært min hjelp, og under dine vingers skygge jubler jeg.
9 Min sjel henger ved deg; din høyre hånd holder meg oppe.
10 Og de som står meg etter livet for å ødelegge det, de skal komme til jordens nederste dyp.
11 De skal gis sverdet i vold, bli til rov for rever.
12 Og kongen skal glede seg i Gud; hver den som sverger ved ham, skal prise seg lykkelig, for løgneres munn skal tilstoppes.
