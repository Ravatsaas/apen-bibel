## Kapittel 99

1 Herren er blitt konge, folkene bever, han som troner over kjeruber, jorden rister.
2 Herren er stor i Sion, og opphøyet er han over alle folkene.
3 De skal prise ditt navn, det store og forferdelige; hellig er han.
4 Og i sin styrke elsker kongen rettferd; du har grunnfestet rettvishet, du har gjort rett og rettferdighet i Jakob.
5 Ophøy Herren vår Gud, og kast dere ned for hans føtters skammel! Hellig er han.
6 Moses og Aron var blant hans prester, og Samuel blant dem som påkalte hans navn; de ropte til Herren, og han svarte dem.
7 I en skystøtte talte han til dem; de holdt hans vidnesbyrd og den lov han gav dem.
8 Herre vår Gud, du svarte dem; du var dem en Gud som tilgav dem, men også en hevner over deres gjerninger.
9 Ophøy Herren vår Gud, og kast dere ned for hans hellige berg! For hellig er Herren vår Gud.
