## Kapittel 101

1 Av David; en salme. Om miskunn og rett vil jeg synge; deg, Herre, vil jeg lovsynge.
2 Jeg vil akte på den rettsindiges vei - når vil du komme til meg? Jeg vil vandre i mitt hjertes uskyld i mitt hus.
3 Jeg vil ikke sette meg fore noe nidingsverk; å gjøre overtredelser hater jeg, det skal ikke henge ved meg.
4 Et falskt hjerte skal vike fra meg, den onde vil jeg ikke vite av.
5 Den som baktaler sin neste i lønndom, ham vil jeg utrydde; den som har stolte øyne og et oppblåst hjerte, ham kan jeg ikke tåle.
6 Mine øyne ser etter de trofaste i landet, for at de skal bo hos meg; den som vandrer på den rettsindiges vei, han skal tjene meg.
7 Der skal ikke i mitt hus bo noen som farer med svik; den som taler løgn, skal ikke bli stående for mine øyne.
8 Hver morgen vil jeg tilintetgjøre alle ugudelige i landet for å utrydde av Herrens stad alle dem som gjør urett.
