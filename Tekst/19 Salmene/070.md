## Kapittel 70

1 Til sangmesteren; av David; til ihukommelse.
2 Gud, kom for å utfri meg! Herre, skynd deg å hjelpe meg!
3 La dem som står meg etter livet, bli til skam og spott! La dem som ønsker min ulykke, vike tilbake og bli til skamme!
4 La dem som sier: Ha, ha, vende tilbake for sin skjensels skyld!
5 La dem fryde og glede seg i deg, alle de som søker deg, og la dem som elsker din frelse, alltid si: Høylovet være Gud!
6 For jeg er elendig og fattig; Gud, skynd deg til meg! Du er min hjelp og min frelser; Herre, drøy ikke!
