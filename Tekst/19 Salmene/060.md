## Kapittel 60

1 Til sangmesteren; etter Sjusjan edut*; en gyllen sang av David til å læres, / {* sannsynligvis melodien.}
2 da han stred mot syrerne fra Mesopotamia og mot syrerne fra Soba, og Joab kom tilbake og slo edomittene i Saltdalen, tolv tusen.
3 Gud! du har forkastet oss, du har sønderslått oss, du var vred; vederkveg oss nå igjen!
4 Du har ristet jorden, du har fått den til å revne; leg dens skade, for den vakler!
5 Du har latt ditt folk se hårde ting, du har gitt oss vin å drikke så vi tumlet.
6 Men du har gitt dem som frykter deg, et hærmerke til oppreisning, for sannhets skyld. Sela.
7 For at de du elsker, må bli frelst, så hjelp nå med din høyre hånd og bønnhør oss!
8 Gud har talt i sin hellighet. Jeg vil fryde meg; jeg vil utskifte Sikem og opmåle Sukkots dal.
9 Meg hører Gilead til, og meg hører Manasse til, og Efra'im er vern for mitt hode, Juda er min herskerstav.
10 Moab er mitt vaskefat, på Edom kaster jeg min sko; bryt ut i jubel over meg, Filisterland!
11 Hvem vil føre meg til den faste by? Hvem leder meg inn til Edom?
12 Mon ikke du, Gud, som forkastet oss og ikke dro ut med våre hærer, Gud?
13 Gi oss hjelp mot fienden, for menneskehjelp er tomhet!
14 Ved Gud skal vi gjøre storverk, og han skal nedtrede våre fiender.
