## Kapittel 38

1 En salme av David; til ihukommelse.
2 Herre, straff meg ikke i din vrede, og tukt meg ikke i din harme!
3 For dine piler har rammet meg, og din hånd er falt tungt på meg.
4 Det er intet friskt i mitt kjød for din vredes skyld, det er ingen fred i mine ben for min synds skyld.
5 For mine misgjerninger går over mitt hode, som en tung byrde er de meg for tunge.
6 Mine bylder lukter ille, de råtner for min dårskaps skyld.
7 Jeg er kroket, aldeles nedbøyet; hele dagen går jeg i sørgeklær.
8 For mine lender er fulle av brann, og det er intet friskt i mitt kjød.
9 Jeg er kold og stiv og aldeles knust, jeg hyler for mitt hjertes stønnen.
10 Herre, for ditt åsyn er all min lengsel, og mitt sukk er ikke skjult for deg.
11 Mitt hjerte slår heftig, min kraft har sviktet meg, og mine øynes lys, endog det er borte for meg.
12 Mine venner og mine frender holder seg i avstand fra min plage, og mine nærmeste står langt borte.
13 Og de som står meg etter livet, setter snarer, og de som søker min ulykke, taler om undergang, og på svik tenker de den hele dag.
14 Og jeg er som en døv, jeg hører ikke, og som en stum, som ikke later opp sin munn.
15 Ja, jeg er som en mann som ikke hører, og som ikke har motsigelse i sin munn.
16 For til deg, Herre, står mitt håp; du skal svare, Herre min Gud!
17 For jeg sier: De vil ellers glede seg over meg; når min fot vakler, opphøyer de seg over meg.
18 For jeg er nær ved å falle, og min smerte er alltid for meg.
19 For jeg bekjenner min misgjerning, jeg sørger over min synd.
20 Og mine fiender lever, er mektige, og mange er de som hater meg uten årsak.
21 Og de som gjengjelder godt med ondt, står meg imot, fordi jeg jager etter det gode.
22 Forlat meg ikke, Herre! Min Gud, vær ikke langt borte fra meg!
23 Skynd deg å hjelpe meg, Herre, min frelse!
