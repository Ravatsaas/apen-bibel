## Kapittel 36

1 Til sangmesteren; av Herrens tjener, av David.
2 Syndens ord til den ugudelige er i mitt hjertes innerste[^1]. Det er ikke gudsfrykt for hans øyne.
3 For en smigrer ham i hans øyne ved å finne hans synd, ved å hate ham[^2].
4 Hans munns ord er urett og svik; han har latt av å fare viselig fram, å gjøre godt.
5 Han opptenker urett på sitt leie, han stiller seg på en vei som ikke er god; det onde hater han ikke.
6 Herre! til himmelen når din miskunnhet, din trofasthet inntil skyene.
7 Din rettferdighet er som veldige fjell, dine dommer er et stort dyp; mennesker og dyr frelser du, Herre!
8 Hvor kostelig er din miskunnhet, Gud! Menneskenes barn søker ly i dine vingers skygge.
9 De mettes overflødig av ditt huses fedme, og av dine gleders strøm gir du dem å drikke.
10 For hos deg er livets kilde, i ditt lys ser vi lys.
11 La din miskunnhet vare ved for dem som kjenner deg, og din rettferdighet for de oppriktige av hjertet.
12 La ikke den overmodiges fot komme over meg og ikke de ugudeliges hånd jage meg bort!
13 Der faller de som gjør urett; de blir støtt ned og kan ikke reise seg.

[^1]:  d.e. jeg må tenke på hvordan synden kunngjør den ugudelige sin vilje.
[^2]:  d.e. det smigrer ham at man kjenner hans synd og hater ham derfor.
