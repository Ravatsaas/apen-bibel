## Kapittel 48

1 En sang, en salme; av Korahs barn.
2 Stor er Herren og høylovet i vår Guds stad, på hans hellige berg.
3 Fagert hever det seg, en glede for all jorden er Sions berg, det ytterste Norden[^1], den store konges stad.
4 Gud er i dens borger, han er blitt kjent som et fast vern.
5 For se, kongene samlet seg, de dro fram tilsammen.
6 De så, da ble de forferdet; de ble slått med redsel, flyktet i hast.
7 Beven grep dem der, angst som hos en fødende kvinne.
8 Ved østenvind knuste du Tarsis-skip.
9 Slik som vi hadde hørt, så har vi nå sett det i Herrens, hærskarenes Guds stad, i vår Guds stad; Gud gjør den fast til evig tid. Sela.
10 Vi grunder, Gud, på din miskunnhet midt i ditt tempel.
11 Som ditt navn, Gud, så er din pris inntil jordens ender; din høyre hånd er full av rettferdighet.
12 Sions berg gleder seg, Judas døtre fryder seg for dine dommers skyld.
13 Gå omkring Sion og vandre rundt om det, tell dets tårn!
14 Gi akt på dets voller, vandre gjennom dets borger, for at dere kan fortelle derom til den kommende slekt.
15 For denne Gud er vår Gud evindelig og alltid; han skal føre oss ut over døden.

[^1]:  Sion er som Guds bolig i sannhet hva hedningene falskelig tenkte seg om et fjell i det ytterste Norden, et hellig og meget høyt fjell.
