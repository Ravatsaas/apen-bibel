## Kapittel 45

1 Til sangmesteren; etter "Liljer"*; av Korahs barn; en læresalme, en sang om kjærlighet. / {* kanskje melodien.}
2 Mitt hjerte strømmer over med liflig tale; jeg sier: Min sang er om en konge; min tunge er en hurtigskrivers griffel.
3 Du er den fagreste blandt menneskenes barn, livsalighet er utgytt på dine lepper; derfor har Gud velsignet deg evindelig.
4 Omgjord din lend med ditt sverd, du veldige, med din høyhet og din herlighet!
5 Og i din herlighet fare du seierrik fram for sannhets og rettferdig saktmodighets skyld! Og din høyre hånd skal lære deg forferdelige storverk.
6 Dine piler er hvesset - folkeferd faller under deg - de trenger inn i hjertet på kongens fiender.
7 Din trone, Gud, står fast evindelig og alltid; rettvishets kongestav er ditt rikes kongestav.
8 Du elsker rettferd og hater ugudelighet; derfor har Gud, din Gud, salvet deg med gledens olje fremfor dine medbrødre.
9 Av myrra og aloë og kassia dufter alle dine klær; fra elfenbens-slott fryder deg strengelek.
10 Kongedøtre er iblandt dine utvalgte; dronningen står ved din høyre hånd i gull fra Ofir.
11 Hør, datter, og gi akt og bøy ditt øre, og glem ditt folk og din fars hus,
12 og la kongen ha sin lyst i din skjønnhet! For han er din herre, og du skal falle ned for ham.
13 Og Tyrus' datter skal søke din yndest med gaver - de rike blandt folket.
14 Såre herlig er kongedatteren der inne; hennes klædning er gjennemvirket med gull.
15 I stukne klær ledes hun fram til kongen; jomfruer, hennes venninner, følger henne; de føres inn til deg.
16 De ledes fram med fryd og jubel, de går inn i kongens slott.
17 I dine fedres sted skal dine sønner trede; du skal sette dem til fyrster på den hele jord.
18 Jeg vil prise ditt navn iblandt alle slekter; derfor skal folkene love deg evindelig og alltid.
