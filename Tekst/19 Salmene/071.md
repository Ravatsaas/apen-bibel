## Kapittel 71

1 Til deg, Herre, setter jeg min lit; la meg aldri i evighet bli til skamme!
2 Utfri meg og redd meg ved din rettferdighet! Bøy ditt øre til meg og frels meg!
3 Vær meg en klippe til bolig, dit jeg alltid kan gå, du som har fastsatt frelse for meg! For du er min klippe og min festning.
4 Min Gud, utfri meg av den ugudeliges hånd, av den urettferdiges og undertrykkerens vold!
5 For du er mitt håp, Herre, Herre min tillit fra min ungdom av.
6 Til deg har jeg støttet meg fra mors liv av; du er den som dro meg ut av min mors skjød; om deg vil jeg alltid synge min lovsang.
7 Som et under har jeg vært for mange, men du er min sterke tilflukt.
8 Min munn er full av din pris, hele dagen av din herlighet.
9 Forkast meg ikke i alderdommens tid, forlat meg ikke når min kraft forgår!
10 For mine fiender har sagt om meg, de som tar vare på mitt liv, rådslår tilsammen
11 og sier: Gud har forlatt ham; forfølg og grip ham, for det er ingen som redder!
12 Gud, vær ikke langt borte fra meg! Min Gud, skynd deg å hjelpe meg!
13 La dem som står meg etter livet, bli til skamme og gå til grunne! La dem som søker min ulykke, bli klædd i skam og spott!
14 Og jeg vil alltid håpe, og til all din pris vil jeg legge ny pris.
15 Min munn skal fortelle om din rettferdighet, hele dagen om din frelse; for jeg vet ikke tall derpå.
16 Jeg vil fremføre Herrens, Israels Guds veldige gjerninger, jeg vil prise din rettferdighet, din alene.
17 Gud, du har lært meg det fra min ungdom av, og inntil nå kunngjør jeg dine undergjerninger.
18 Forlat meg da heller ikke inntil alderdommen og de grå hår, Gud, inntil jeg får kunngjort din arm for etterslekten, din kraft for hver den som skal komme.
19 Og din rettferdighet, Gud, når til det høye; du som har gjort store ting, Gud, hvem er som du?
20 Du som har latt oss se mange trengsler og ulykker, du vil igjen gjøre oss levende og igjen dra oss opp av jordens avgrunner.
21 Du vil øke min storhet og vende om og trøste meg.
22 Så vil jeg også prise deg med harpespill, din trofasthet, min Gud! Jeg vil lovsynge deg til citar, du Israels Hellige!
23 Mine leber skal juble, for jeg vil lovsynge deg, og min sjel, som du har forløst.
24 Min tunge skal også hele dagen tale om din rettferdighet; for de er blitt til spott, de er blitt til skamme, de som søker min ulykke.
