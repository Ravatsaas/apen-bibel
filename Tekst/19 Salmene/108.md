## Kapittel 108

1 En sang, en salme av David.
2 Mitt hjerte er rolig, Gud! Jeg vil synge og lovprise, ja, det skal min ære*. / {* d.e. sjel.}
3 Våkn opp, harpe og citar! Jeg vil vekke morgenrøden.
4 Jeg vil prise deg blant folkene, Herre, og lovsynge deg blant folkeslagene.
5 For stor over himmelen er din miskunnhet, og inntil skyene din trofasthet.
6 Vis deg høy over himmelen, Gud, og din ære over all jorden!
7 For at de du elsker, må bli frelst, så hjelp med din høyre hånd og bønnhør oss!
8 Gud har talt i sin hellighet. Jeg vil fryde meg; jeg vil utskifte Sikem og oppmåle Sukkots dal.
9 Meg hører Gilead til, meg hører Manasse til, og Efra'im er vern for mitt hode, Juda er min herskerstav.
10 Moab er mitt vaskefat, på Edom kaster jeg min sko, over Filisterland jubler jeg.
11 Hvem vil føre meg til den faste by? Hvem leder meg inn til Edom?
12 Mon ikke du, Gud, som forkastet oss og ikke dro ut med våre hærer, Gud?
13 Gi oss hjelp mot fienden, for menneskehjelp er tomhet!
14 Ved Gud skal vi gjøre storverk, og han skal trede ned våre fiender.
