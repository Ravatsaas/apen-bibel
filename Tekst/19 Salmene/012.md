## Kapittel 12

1 Til sangmesteren, etter Sjeminit*; en salme av David. / {* SLM 6, 1.}
2 Frels, Herre! for de fromme er borte, de trofaste er forsvunnet blandt menneskenes barn.
3 Løgn taler de, hver med sin neste, med falske lepper; med tvesinnet hjerte taler de.
4 Herren utrydde alle falske lepper, den tunge som taler store ord,
5 dem som sier: Ved vår tunge skal vi få overhånd, våre lepper er med oss, hvem er herre over oss?
6 For de elendiges ødeleggelses skyld, for de fattiges sukks skyld vil jeg nå reise meg, sier Herren; jeg vil gi dem frelse som stunder etter den.
7 Herrens ord er rene ord, slik som sølv som er renset i en smeltedigel i jorden, syv ganger renset.
8 Du, Herre, vil bevare dem, du vil vokte dem for denne slekt evindelig.
9 Rundt omkring svermer de ugudelige, når skarn er opphøyet blandt menneskenes barn.
