## Salme 12

### De ugudeliges falskhet

1 Til sangmesteren, etter Sjeminit[^1]; en salme av David.

    2 Frels, Herre! for de hellige er borte, 
        de trofaste er forsvunnet blandt menneskenes barn.
    3 Hver enkelt lyver for sin neste; 
        de taler med falske lepper og med tvesinnet hjerte.

    4 Måtte Herren skjære av alle falske lepper, 
        og tungen som taler store ord,
    5 som sier: «Ved tungen skal vi få overhånd, 
        leppene våre er med oss, hvem er herre over oss?»

    6 På grunn av de elendiges undertrykkelse, og den fattiges sukk, 
        vil jeg nå reise meg, sier Herren; 
        jeg vil gi frelse til de som lengter etter den.
    7 Herrens ord er rene, 
        slik som sølv som er renset i en smeltedigel i jorden, 
        syv ganger renset.

    8 Du, Herre, vil bevare dem, 
        du vil for evig beskytte dem fra denne slekten.
    9 De ugudelige flokker seg rundt, 
        når menneskenes barn opphøyer søppel.

[^1]: Kan være en bestemt toneart eller stil. (Se 1Krøn 15:21, Sal 6:1)