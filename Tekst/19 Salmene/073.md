## Kapittel 73

1 En salme av Asaf. Ja, Gud er god mot Israel, mot de rene av hjertet.
2 Men jeg - nær hadde mine føtter snublet, på lite nær var mine trinn glidd ut.
3 For jeg harmedes over de overmodige da jeg så at det gikk de ugudelige vel.
4 For de er fri for lidelser inntil sin død, og deres styrke er vel ved makt.
5 De kjenner ikke til nød som andre folk, og de blir ikke plaget som andre mennesker.
6 Derfor er overmot deres halssmykke, vold omhyller dem som et klædebon.
7 Deres øyne står ut av fedme, hjertets tanker bryter fram.
8 De håner og taler i ondskap om undertrykkelse; fra det høye taler de.
9 De løfter sin munn opp til himmelen, og deres tunge farer fram på jorden.
10 Derfor får de sitt folk til å vende seg om til dem, og vann i overflod suger de i seg*. / {* d.e. de nyter stor lykke.}
11 Og de sier: Hvordan skulle Gud vite noe? Er det vel kunnskap hos den Høyeste?
12 Se, dette er de ugudelige, og evig trygge vokser de i velmakt.
13 Ja, forgjeves har jeg renset mitt hjerte og vasket mine hender i uskyld;
14 jeg ble dog plaget hele dagen, og hver morgen kom til meg med tukt.
15 Dersom jeg hadde sagt: Jeg vil tale slik*, se, da hadde jeg vært troløs mot dine barns slekt. / {* SLM 73, 13. 14.}
16 Og jeg tenkte etter for å forstå dette*; det var en plage i mine øyne / {* SLM 73, 3-14.}
17 - inntil jeg gikk inn i Guds helligdommer og gav akt på deres endelikt.
18 Ja, på glatte steder setter du dem; du lot dem falle, så de gikk til grunne.
19 Hvor de ble ødelagt i et øyeblikk! De gikk under og tok ende med forferdelse.
20 Slik som en akter for intet en drøm når en har våknet opp, slik akter du, Herre, deres skyggebillede for intet når du våkner opp.
21 Når mitt hjerte var bittert, og det stakk meg i mine nyrer,
22 da var jeg ufornuftig og forsto intet; som et dyr var jeg imot deg.
23 Men jeg blir alltid hos deg, du har grepet min høyre hånd.
24 Du leder meg ved ditt råd, og deretter optar du meg i herlighet.
25 Hvem har jeg ellers i himmelen? Og når jeg har deg, har jeg ikke lyst til noe på jorden.
26 Vansmekter enn mitt kjød og mitt hjerte, så er dog Gud mitt hjertes klippe og min del evindelig.
27 For se, de som holder seg borte fra deg, går til grunne; du utrydder hver den som faller fra deg i hor*. / {* d.e. i utroskap bryter pakten med deg.}
28 Men for meg er det godt å holde meg nær til Gud; jeg setter min lit til Herren, Israels Gud, for å fortelle alle dine gjerninger.
