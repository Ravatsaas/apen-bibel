## Kapittel 16

1 En gyllen sang av David. Bevar meg, Gud! for jeg tar min tilflukt til deg.
2 Jeg sier til Herren: Du er min Herre; jeg har intet gode utenfor deg -
3 idet jeg holder meg til de hellige som er i landet, og de herlige i hvem jeg har all min lyst.
4 Mange sorger skal de ha som kjøper seg andre*; jeg vil ikke utgyde deres** drikkoffere av blod og ikke ta deres navn på mine lepper***. / {* d.e. andre guder.} / {** d.e. avgudenes.} / {*** 2MO 23, 13.}
5 Herren er min tilfalne del og mitt beger; du gjør min lodd herlig.
6 En lodd er tilfalt meg som er liflig, og en arv som behager meg.
7 Jeg vil love Herren, som gav meg råd; også om nettene minner mine nyrer meg om det.
8 Jeg setter alltid Herren for meg; for han er ved min høyre hånd, jeg skal ikke rokkes.
9 Derfor gleder mitt hjerte seg, og min ære* fryder seg; også mitt kjød skal bo i trygghet. / {* d.e. sjel.}
10 For du skal ikke overlate min sjel til dødsriket, du skal ikke la din hellige se forråtnelse.
11 Du skal kunngjøre meg livets vei; gledes fylde er for ditt åsyn, livsalighet ved din høyre hånd evindelig.
