## Salme 11

### Herren prøver menneskene

1 Til sangmesteren; av David. 
    
    Til Herren tar jeg min tilflukt; 
        hvordan kan dere da si til min sjel: 
        «Fly opp i fjellet ditt som en fugl?»
    2 For se, de ugudelige spenner buen, 
        de legger pilen på strengen 
        for å skyte i mørket på de som har oppriktige hjerter.
    3 Når grunnvollene brytes ned, 
        hva makter da den rettferdige?
    4 Herren er i sitt hellige tempel, 
        Herrens trone er i himmelen, 
    Med øynene gransker han, 
        med blikket prøver han menneskenes barn.
    5 Herren prøver den rettferdige; 
        men hans sjel hater den ugudelige og den som elsker vold.
    6 Han lar glødende kull regne ned over de ugudelige; 
        ild og svovel og glødende vind fyller han i deres begere.
    7 For Herren er rettferdig, og elsker rettferdighet; 
        den oppriktige skal se hans åsyn.