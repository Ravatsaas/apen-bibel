## Kapittel 32

1 Av David; en læresalme. Salig er den hvis overtredelse er tilgitt, hvis synd er skjult.
2 Salig er det menneske som Herren ikke tilregner misgjerning, og i hvis ånd det ikke er svik.
3 Da jeg tidde, ble mine ben borttæret, idet jeg stønnet hele dagen.
4 For dag og natt lå din hånd tungt på meg, min livssaft svant som ved sommerens tørke. Sela.
5 Jeg bekjente min synd for deg og skjulte ikke min skyld, jeg sa: Jeg vil bekjenne mine misgjerninger for Herren. Og du tok bort min syndeskyld. Sela.
6 Derfor skal alle trofaste be til deg den tid du er å finne! Og når store vannflommer kommer, skal de skal de ikke nå ham.
7 Du er mitt skjul, du vokter meg for trengsel; med frelses jubel omgir du meg. Sela.
8 Jeg vil lære deg og vise deg den vei du skal vandre; jeg vil gi deg råd med mitt øye.
9 Vær ikke som hest og muldyr, som ikke har forstand! Deres smykke er tømme og bissel til å tvinge dem med; de vil ikke komme nær til deg.
10 Den ugudelige har mange piner, men den som setter sin lit til Herren, ham omgir han med miskunnhet.
11 Gled dere i Herren og fryd dere, dere rettferdige, og juble, alle dere oppriktige av hjertet!
