## Kapittel 68

1 Til sangmesteren; av David; en salme, en sang.
2 Gud reiser seg, hans fiender spredes, og de som hater ham, flykter for hans åsyn.
3 Slik som røyk drives bort, så driver du dem bort; slik som voks smelter for ild, forgår de ugudelige for Guds åsyn.
4 Og de rettferdige gleder seg, de jubler for Guds åsyn og fryder seg med glede.
5 Syng for Gud, lovsyng hans navn, gjør vei for ham som farer fram på de øde marker, Herren er hans navn, og juble for hans åsyn!
6 Farløses far og enkers dommer er Gud i sin hellige bolig.
7 Gud gir de enslige hus, fører fanger ut til lykke; bare de gjenstridige bor i et tørt land.
8 Gud, da du dro ut foran ditt folk, da du skred fram gjennom ørkenen, sela,
9 da bevet jorden, og himlene dryppet for Guds åsyn, Sinai der borte, for Guds, Israels Guds åsyn.
10 Et rikelig regn spredte du, Gud; din arv, den utmattede, styrket du.
11 Ditt folk bosatte seg i landet[^1]; du laget det ved din godhet i stand for den elendige, Gud!
12 Herren gir seierssang; stor er skaren av kvinner med gledesbudskap.
13 Hærenes konger flykter, de flykter, og hun som sitter hjemme, deler bytte.
14 Når dere hviler mellom kveene, er det som en dues vinger, som er dekket med sølv, og hvis vingefjær har gullets grønnlige glans[^2].
15 Når den Allmektige spreder konger der[^3], da sner det på Salmon[^4].
16 Et Guds fjell[^5] er Basans fjell, et fjell med mange tinder er Basans fjell[^6].
17 Hvorfor ser dere skjevt, dere fjell med de mange tinder, til det fjell som Gud finner behag i å bo på? Herren skal også bo der evindelig.
18 Guds vogner er to ganger ti tusen, tusen og tusen til; Herren er iblant dem, Sinai er i helligdommen[^7].
19 Du fór opp i det høye, bortførte fanger, tok gaver blant menneskene, også blant de gjenstridige, for å bo der, Herre Gud!
20 Lovet være Herren dag etter dag! Legger man byrde på oss, så er Gud vår frelser. Sela.
21 Gud er oss en Gud til frelse, og hos Herren, Israels Gud, er det utganger fra døden.
22 Ja, Gud knuser sine fienders hode, den hårrike isse på ham som vandrer i sin syndeskyld.
23 Herren sier: Fra Basan vil jeg hente tilbake, jeg vil hente tilbake fra havets dyp,
24 for at din fot må stampe i blod, dine hunders tunge få sin del av fiendene.
25 De ser dine seierstog, Gud, min Guds, min konges, seierstog inn i helligdommen.
26 Foran går sangere, bakom harpespillere midt imellom jomfruer som slår på pauke.
27 Lov Gud i forsamlingene, lov Herren, dere som er av Israels kilde!
28 Der er Benjamin, den yngste, som hersker over dem[^8], Judas fyrster med sin skare, Sebulons fyrster, Naftalis fyrster.
29 Din Gud har tildelt deg styrke; styrk, Gud, det du har gjort for oss!
30 For ditt tempel i Jerusalems skyld[^9] skal konger komme til deg med gaver.
31 Skjell på dyret i sivet[^10], på stuteflokken med folke-kalvene[^11], som kaster seg ned for deg med sølvstykker! Han spreder folkene som har lyst til strid.
32 Veldige menn skal komme fra Egypt, Etiopia skal i hast utrekke sine hender til Gud.
33 Dere jordens riker, syng for Gud, lovsyng Herren, sela,
34 ham som farer fram i himlenes himler, de eldgamle! Se, han lar sin røst høre, en mektig røst.
35 Gi Gud makt! Over Israel er hans høyhet, og hans makt i skyene.
36 Forferdelig er du, Gud, fra dine helligdommer; Israels Gud, han gir folket makt og styrke. Lovet være Gud!

[^1]:  Kana'an.
[^2]:  d.e. når dere nyter fredens ro, da er deres lodd strålende og herlig.
[^3]:  i Kana'an.
[^4]:  d.e. da blir det mørke lyst, slik som når det mørke fjell, Salmon, blir hvitt av snø, d.s.s. da omskapes ulykke til lykke.
[^5]:  d.e. et stort, mektig, høyt fjell.
[^6]:  d.e. verdensrikene, som Basans fjell er et bilde på, er såre mektige.
[^7]:  slik som på Sinai, da loven ble gitt, er Herren i helligdommen, d.e. på Sion, omgitt av himmelske hærskarer.
[^8]:  fiendene.
[^9]:  d.e. for de gjerningers skyld som utgår fra deg som bor i templet.
[^10]:  d.e. Egypt.
[^11]:  d.e. de hedenske konger med sine folk.
