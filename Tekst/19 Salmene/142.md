## Kapittel 142

1 En læresalme av David, da han var i hulen, en bønn.
2 Med min røst roper jeg til Herren, med min røst ber jeg inderlig til Herren.
3 Jeg utøser min sorg for hans åsyn, jeg gir min nød til kjenne for hans åsyn.
4 Når min ånd vansmekter i meg, kjenner dog du min sti; på den vei jeg skal vandre, har de lagt skjulte snarer for meg.
5 Sku til min høyre side og se! Det er ikke noen som kjennes ved meg; all tilflukt er borte for meg, det er ikke noen som spør etter min sjel.
6 Jeg roper til deg, Herre! Jeg sier: Du er min tilflukt, min del i de levendes land.
7 Gi akt på mitt klagerop, for jeg er blitt såre elendig! Fri meg fra mine forfølgere, for de er meg for sterke!
8 Før min sjel ut av fengslet, så jeg kan love ditt navn! De rettferdige skal samle seg omkring meg, når du gjør vel imot meg.
