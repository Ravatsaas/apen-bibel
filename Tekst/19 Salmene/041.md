## Kapittel 41

1 Til sangmesteren; en salme av David.
2 Salig er den som akter på den elendige; på den onde dag skal Herren frelse ham.
3 Herren skal beskytte ham og holde ham i live; han skal bli lykkelig i landet, og du skal såvisst ikke overgi ham til hans fienders mordlyst.
4 Herren skal understøtte ham på sykesengen; hele hans leie forvandler du i hans sykdom.
5 Jeg sier: Herre, vær meg nådig, helbred min sjel! for jeg har syndet imot deg.
6 Mine fiender taler ondt om meg: Når skal han dø, og hans navn forgå?
7 Og dersom en kommer for å se til meg, taler han falske ord; hans hjerte samler seg ondskap; han går ut og taler derom.
8 Alle de som hater meg, hvisker sammen imot meg; de opptenker imot meg det som er meg til skade:
9 En ugjerning henger ved ham, og han som ligger der, skal ikke stå opp mere.
10 Også den mann som jeg hadde fred med, som jeg stolte på, som spiste mitt brød, har løftet sin hæl imot meg.
11 Men du, Herre, vær meg nådig og hjelp meg opp! Så vil jeg gjengjelde dem.
12 Derpå kjenner jeg at du har behag i meg, at min fiende ikke skal fryde seg over meg.
13 Og meg holder du oppe i min uskyld og setter meg for ditt åsyn evindelig.
14 Lovet være Herren, Israels Gud, fra evighet og til evighet! Amen, amen.
