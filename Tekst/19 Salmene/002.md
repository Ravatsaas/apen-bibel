## Salme 2

### Sønnen skal innsettes som konge

1 Hvorfor raser hedningene,\
&emsp; og hvorfor legger folkeslagene håpløse planer?\
2 Jordens konger reiser seg,\
&emsp; og fyrstene rådslår sammen\
&emsp; mot Herren og mot hans salvede:\
3 De sier: «La oss sprenge lenkene deres\
    og kaste av oss båndene deres!»

4 Han som troner i himmelen ler,\
&emsp; Herren gjør narr av dem.\
5 Så taler han til dem i sin harme,\
&emsp; og forferder dem i sin vrede:\
6 «Jeg har innsatt min konge\
&emsp; på Sion, mitt hellige fjell!»

7 Jeg vil kunngjøre det som er fastsatt:\
Herren sa til meg:\
&emsp; «Du er min sønn,\
&emsp; jeg har født deg idag.\
8 Bare spør av meg,\
&emsp; så vil jeg gi deg hedningene til arv\
&emsp; og jordens ender til eie.\
9 Du skal knuse dem med jernstav;\
&emsp; du skal slå dem i stykker som pottemakerens krukke.»

10 Gå fram med visdom, dere Konger!\
&emsp; Og ta imot advarselen, dere dommere på jorden!\
11 Tjen Herren med ærefrykt;\
&emsp; og juble, skjelvende!\
12 Gi hyllest til[^1] Sønnen,\
&emsp; for at han ikke skal bli harm,\
&emsp; for at dere ikke skal gå til grunne i deres opprør[^2]!\
For harmen hans kan blusse opp plutselig.\
&emsp; Alle de som tar sin tilflukt til ham[^3] er lykkelige.

[^1]: Bokstavelig: Kyss (Se 1. Sam 10:1)
[^2]: Bosktavelig: På veien
[^3]: Sal 34:9; 84:13.