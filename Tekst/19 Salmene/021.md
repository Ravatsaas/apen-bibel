## Kapittel 21

1 Til sangmesteren; en salme av David.
2 Herre! Kongen gleder seg over din makt, og hvor høyt han fryder seg ved din frelse!
3 Hva hans hjerte ønsket, har du gitt ham, og hva hans lepper bad om, har du ikke nektet ham. Sela.
4 For du kom ham i møte med velsignelse og lykke, du satte en krone av gull på hans hode.
5 Han bad deg om liv; du gav ham det, et langt liv evindelig og alltid.
6 Stor er hans ære ved din frelse; høyhet og herlighet legger du på ham.
7 For du setter ham til velsignelse evindelig, du fryder ham med glede for ditt åsyn.
8 For kongen setter sin lit til Herren, og ved den Høyestes miskunnhet skal han ikke rokkes.
9 Din hånd skal finne alle dine fiender, din høyre hånd skal finne dine avindsmenn.
10 Du skal gjøre dem som en ildovn når du viser ditt åsyn; Herren skal opsluke dem i sin vrede, og ild skal fortære dem.
11 Deres frukt skal du utslette av jorden, og deres avkom blandt menneskenes barn.
12 For de har grundet på ondt mot deg, de har uttenkt onde råd; de skal ikke makte noe.
13 For du skal få dem til å vende ryggen; med dine buestrenger sikter du mot deres åsyn.
14 Reis deg, Herre, i din kraft! Vi vil lovsynge og prise ditt storverk.
