## Kapittel 148

1 Halleluja! Lov Herren fra himmelen, lov ham i det høye!
2 Lov ham, alle hans engler, lov ham, all hans hær!
3 Lov ham, sol og måne, lov ham, alle dere lysende stjerner!
4 Lov ham, dere himlenes himler og dere vann som er ovenover himlene!
5 De skal love Herrens navn; for han befalte, og de ble skapt,
6 og han satte dem på deres sted for all tid, for evig; han gav en lov som ingen av dem overskrider.
7 Lov Herren fra jorden, dere store sjødyr og alle vanndyp,
8 ild og hagl, snø og damp, stormvind, som setter hans ord i verk,
9 Dere fjell og alle hauger, frukttrær og alle sedrer,
10 Dere ville dyr og alt fe, krypdyr og vingede fugler,
11 Dere jordens konger og alle folk, fyrster og alle jordens dommere,
12 unge menn og jomfruer, gamle sammen med unge!
13 De skal love Herrens navn; for hans navn alene er opphøyet, hans herlighet er over jorden og himmelen,
14 og han har opphøyet et horn for sitt folk til en lovsang for alle sine fromme, for Israels barn, det folk som er ham nær. Halleluja!
