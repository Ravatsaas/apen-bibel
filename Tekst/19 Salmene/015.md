## Salme 15

### Den rettferdige skal bo i Herrens telt

1 En salme av David. 
    
    Herre, hvem skal bo i ditt telt? 
        Hvem skal bygge på ditt hellige fjell?

    2 Den som vandrer ustraffelig 
        og gjør rettferdighet 
        og taler sannhet i hjertet.

    3 Den som ikke baksnakker med tungen, 
        som ikke gjør ondt mot sin neste 
        og ikke fører skam over den som står ham nær.

    4 Den som forakter den gudløse, 
        men ærer dem som frykter Herren; 
        som ikke bryter løftet når han har sverget til sin egen skade.

    5 Den som ikke låner ut penger mot rente [^1]
        og ikke tar imot bestikkelser mot uskyldige. 
        Den som gjør dette skal aldri i evighet vakle. 
        
[^1] Se 2Mos 22:25
