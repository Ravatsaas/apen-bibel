## Kapittel 119

1 Salige er de hvis vei er ulastelig, som vandrer i Herrens lov.
2 Salige er de som tar vare på hans vidnesbyrd, som søker ham av hele sitt hjerte
3 og ikke gjør urett, men vandrer på hans veier.
4 Du har gitt dine befalinger for at en skal holde dem nøye.
5 O, at mine veier måtte bli faste, så jeg holder dine forskrifter!
6 Da skal jeg ikke bli til skamme når jeg gir akt på alle dine bud.
7 Jeg vil prise deg i hjertets oppriktighet når jeg lærer din rettferdighets lover å kjenne.
8 Dine forskrifter vil jeg holde; du må ikke rent forlate meg!
9 Hvorved skal den unge holde sin sti ren? Ved å holde seg etter ditt ord.
10 Av hele mitt hjerte har jeg søkt deg; la meg ikke fare vill fra dine bud!
11 I mitt hjerte har jeg gjemt ditt ord for at jeg ikke skal synde imot deg.
12 Lovet være du, Herre! Lær meg dine forskrifter!
13 Med mine lepper har jeg forkynt alle lover fra din munn.
14 Over dine vidnesbyrds vei har jeg gledet meg, som over all rikdom.
15 På dine befalinger vil jeg grunde og tenke på dine stier.
16 I dine forskrifter forlyster jeg meg, jeg glemmer ikke ditt ord.
17 Gjør vel imot din tjener, så jeg kan leve! Da vil jeg holde ditt ord.
18 Lat opp mine øyne, så jeg kan skue de underfulle ting i din lov!
19 Jeg er en gjest på jorden; skjul ikke dine bud for meg!
20 Min sjel er knust, så jeg lenges etter dine lover til enhver tid.
21 Du har truet de overmodige, de forbannede, som farer vill fra dine bud.
22 Ta skam og forakt bort fra meg! For jeg har tatt vare på dine vidnesbyrd.
23 Fyrster har også sittet og talt sammen imot meg; din tjener grunder på dine forskrifter.
24 Dine vidnesbyrd er også min lyst; de er mine rådgivere.
25 Min sjel er nedtrykt i støvet; hold meg i live etter ditt ord!
26 Jeg fortalte deg mine veier, og du svarte meg; lær meg dine forskrifter!
27 La meg forstå dine befalingers vei! Så vil jeg grunde på dine undergjerninger.
28 Min sjel gråter av sorg; reis meg opp etter ditt ord!
29 Vend løgnens vei bort fra meg, og unn meg din lov!
30 Trofasthets vei har jeg utvalgt, dine lover har jeg satt for meg.
31 Jeg henger ved dine vidnesbyrd; Herre, la meg ikke bli til skamme!
32 Dine buds vei vil jeg løpe; for du frir mitt hjerte fra angst.
33 Lær meg, Herre, dine forskrifters vei! Så vil jeg ta vare på den inntil enden.
34 Lær meg! Så vil jeg ta vare på din lov og holde den av hele mitt hjerte.
35 Led meg fram på dine buds sti! For i den har jeg min lyst.
36 Bøy mitt hjerte til dine vidnesbyrd og ikke til vinning!
37 Vend mine øyne bort fra å se etter tomhet, hold meg i live på din vei!
38 Oppfyll for din tjener ditt ord, som er for dem som frykter deg!
39 Ta bort min vanære, som jeg frykter for! For dine lover er gode.
40 Se, jeg lenges etter dine befalinger; hold meg i live ved din rettferdighet!
41 La dine nådegjerninger, Herre, komme over meg, din frelse etter ditt ord!
42 Jeg vil gi den svar som håner meg; for jeg setter min lit til ditt ord.
43 Ta ikke sannhets ord så rent bort fra min munn! For jeg bier på dine dommer.
44 Jeg vil holde din lov stadig, evindelig og alltid.
45 La meg vandre i fritt rom! For jeg spør etter dine befalinger.
46 Jeg vil tale om dine vidnesbyrd for konger og skal ikke bli til skamme.
47 Jeg har min lyst i dine bud, som jeg elsker.
48 Jeg løfter mine hender til dine bud, som jeg elsker, og jeg vil grunde på dine forskrifter.
49 Kom i hu ordet til din tjener, fordi du har gitt meg håp!
50 Det er min trøst i min elendighet at ditt ord har holdt meg i live.
51 De overmodige har spottet meg såre; fra din lov er jeg ikke avveket.
52 Jeg kom dine dommer fra evighet i hu, Herre, og jeg ble trøstet.
53 En brennende harme har grepet meg over de ugudelige, som forlater din lov.
54 Dine forskrifter er blitt mine lovsanger i min utlendighets hus.
55 Jeg kom om natten ditt navn i hu, Herre, og jeg holdt din lov.
56 Dette ble meg gitt: at jeg har tatt vare på dine befalinger.
57 Herren er min del, sa jeg, idet jeg holdt dine ord.
58 Jeg bønnfalt deg av hele mitt hjerte: Vær meg nådig etter ditt ord!
59 Jeg tenker over mine veier og vendte mine føtter til dine vidnesbyrd.
60 Jeg hastet og ventet ikke med å holde dine bud.
61 De ugudeliges strikker har omspent meg, din lov har jeg ikke glemt.
62 Midt om natten står jeg opp for å prise deg for din rettferdighets lover.
63 Jeg holder meg til alle dem som frykter deg, og som holder dine befalinger.
64 Jorden er full av din miskunnhet, Herre; lær meg dine forskrifter!
65 Du har gjort vel imot din tjener, Herre, etter ditt ord.
66 Lær meg god skjønnsomhet og kunnskap! For jeg tror på dine bud.
67 Før jeg ble ydmyket, fór jeg vill; men nå holder jeg ditt ord.
68 Du er god og gjør godt; lær meg dine forskrifter!
69 De overmodige har spunnet løgn sammen imot meg; jeg holder dine befalinger av hele mitt hjerte.
70 Deres hjerte er som en fettklump; jeg har min lyst i din lov.
71 Det var meg godt at jeg ble ydmyket, for at jeg kunne lære dine forskrifter.
72 Din munns lov er meg bedre enn tusen stykker gull og sølv.
73 Dine hender har skapt meg og gjort meg; gi meg forstand, for at jeg må lære dine bud!
74 De som frykter deg, skal se meg og glede seg; for jeg venter på ditt ord.
75 Jeg vet, Herre, at dine dommer er rettferdighet, og i trofasthet har du ydmyket meg.
76 La din miskunnhet være meg til trøst etter ditt ord til din tjener!
77 La din miskunnhet komme over meg, for at jeg kan leve! For din lov er min lyst.
78 La de overmodige bli til skamme! For de har trykket meg ned uten årsak; jeg grunder på dine befalinger.
79 La dem vende tilbake til meg, de som frykter deg og kjenner dine vidnesbyrd!
80 La mitt hjerte være fullkomment i dine forskrifter, for at jeg ikke skal bli til skamme!
81 Min sjel vansmekter av lengsel etter din frelse; jeg venter på ditt ord.
82 Mine øyne vansmekter av lengsel etter ditt ord idet jeg sier: Når vil du trøste meg?
83 For jeg er som en skinnsekk i røyk*; dine forskrifter glemmer jeg ikke. / {* d.e. jeg tørker bort.}
84 Hvor mange er vel din tjeners dager? Når vil du holde dom over mine forfølgere?
85 De overmodige har gravd graver for meg, de som ikke skikker seg etter din lov.
86 Alle dine bud er trofasthet; uten årsak forfølger de meg; hjelp meg!
87 På lite nær har de tilintetgjort meg i landet; men jeg har ikke forlatt dine befalinger.
88 Hold meg i live etter din miskunnhet! Så vil jeg ta vare på din munns vidnesbyrd.
89 Til evig tid, Herre, står ditt ord fast i himmelen.
90 Fra slekt til slekt varer din trofasthet; du grunnfestet jorden, og den sto der.
91 Til å utføre dine dommer står de* der enn idag; for alle ting er dine tjenere. / {* himmelen og jorden.}
92 Dersom din lov ikke hadde vært min lyst, var jeg omkommet i min elendighet.
93 Til evig tid skal jeg ikke glemme dine befalinger; for ved dem har du holdt meg i live.
94 Din er jeg, frels meg! For jeg har søkt dine befalinger.
95 De ugudelige har bidd på meg for å ødelegge meg; jeg gir akt på dine vidnesbyrd.
96 På all fullkommenhet har jeg sett en ende, men ditt bud strekker seg såre vidt.
97 Hvor jeg har din lov kjær! Hele dagen grunder jeg på den.
98 Dine bud gjør meg visere enn mine fiender; for til evig tid eier jeg dem.
99 Jeg er blitt klokere enn alle mine lærere; for jeg grunder på dine vidnesbyrd.
100 Jeg er forstandigere enn de gamle; for jeg har tatt vare på dine befalinger.
101 Fra enhver ond sti har jeg holdt mine føtter borte for at jeg kunne holde ditt ord.
102 Fra dine lover er jeg ikke avveket; for du har lært meg.
103 Hvor dine ord er søte for min gane, mere enn honning for min munn!
104 Av dine befalinger får jeg forstand; derfor hater jeg all løgnens sti.
105 Ditt ord er en lykte for min fot og et lys for min sti.
106 Jeg har svoret, og jeg har holdt det, å ta vare på din rettferdighets lover.
107 Jeg er såre nedbøyet; Herre, hold meg i live etter ditt ord!
108 La min munns frivillige offere tekkes deg, Herre, og lær meg dine lover!
109 Jeg går alltid med livet i hendene, men din lov har jeg ikke glemt.
110 De ugudelige har lagt snare for meg, men jeg har ikke forvillet meg fra dine befalinger.
111 Jeg har fått dine vidnesbyrd i eie evindelig; for de er mitt hjertes glede.
112 Jeg har bøyet mitt hjerte til å gjøre etter dine forskrifter evindelig, inntil enden.
113 De tvesinnede hater jeg, men din lov elsker jeg.
114 Du er mitt skjul og mitt skjold, jeg venter på ditt ord.
115 Vik fra meg, dere som gjør ondt, for at jeg må holde min Guds bud!
116 Hold meg oppe etter ditt ord, for at jeg kan leve, og la meg ikke bli til skamme med mitt håp!
117 Støtt meg, så jeg må bli frelst! Da vil jeg alltid skue med lyst på dine forskrifter.
118 Du akter for intet alle dem som farer vill fra dine forskrifter; for deres svik er forgjeves.
119 Som slagg bortrydder du alle ugudelige på jorden; derfor elsker jeg dine vidnesbyrd.
120 Av redsel for deg gyser min kropp, og jeg frykter for dine dommer.
121 Jeg har gjort rett og rettferdighet; du vil ikke overgi meg til dem som undertrykker meg.
122 Gå i borgen for din tjener, for at det kan gå ham vel! La ikke de overmodige undertrykke meg!
123 Mine øyne vansmekter av lengsel etter din frelse og etter din rettferdighets ord.
124 Gjør med din tjener etter din miskunnhet, og lær meg dine forskrifter!
125 Jeg er din tjener; lær meg, så jeg kan kjenne dine vidnesbyrd!
126 Det er tid for Herren å gripe inn; de har brutt din lov.
127 Derfor elsker jeg dine bud mere enn gull, ja mere enn fint gull.
128 Derfor holder jeg alle befalinger om alle ting for å være rette; jeg hater all løgnens sti.
129 Underfulle er dine vidnesbyrd; derfor tar min sjel vare på dem.
130 Dine ords åpenbaring oplyser, den gjør enfoldige forstandige.
131 Jeg åpnet min munn og sukket av lengsel; for jeg stundet etter dine bud.
132 Vend deg til meg og vær meg nådig, som rett er mot dem som elsker ditt navn!
133 Gjør mine trin faste ved ditt ord, og la ingen urett herske over meg!
134 Forløs meg fra menneskers vold! Så vil jeg holde dine befalinger.
135 La ditt åsyn lyse for din tjener, og lær meg dine forskrifter!
136 Mine øyne flyter bort i vannstrømmer over dem som ikke holder din lov.
137 Du er rettferdig, Herre, og dine dommer er rettvise.
138 Du har fastsatt dine vidnesbyrd i rettferdighet og stor trofasthet.
139 Min nidkjærhet har fortært meg, fordi mine motstandere har glemt dine ord.
140 Ditt ord er vel renset, og din tjener elsker det.
141 Jeg er liten og foraktet; jeg har ikke glemt dine befalinger.
142 Din rettferdighet er en evig rettferdighet, og din lov er sannhet.
143 Nød og trengsel fant meg; dine bud er min lyst.
144 Dine vidnesbyrd er rettferdige til evig tid; lær meg, for at jeg kan leve!
145 Jeg roper av hele mitt hjerte; svar meg, Herre! Jeg vil ta vare på dine forskrifter.
146 Jeg roper til deg, frels meg! Så vil jeg holde dine vidnesbyrd.
147 Jeg var årle oppe i morgenlysningen og ropte om hjelp; jeg ventet på dine ord.
148 Mine øyne var oppe før nattevaktene, for at jeg kunne grunde på ditt ord.
149 Hør min røst etter din miskunnhet! Herre, hold meg i live etter dine lover!
150 De er kommet nær som jager etter ugjerning; fra din lov er de kommet langt bort.
151 Du er nær, Herre, og alle dine bud er sannhet.
152 For lenge siden vet jeg av dine vidnesbyrd at du har grunnet dem for evig tid.
153 Se min elendighet og utfri meg! For jeg har ikke glemt din lov.
154 Før min sak og forløs meg, hold meg i live etter ditt ord!
155 Frelse er langt borte fra de ugudelige; for de søker ikke dine forskrifter.
156 Din miskunnhet er stor, Herre; hold meg i live etter dine dommer!
157 Mange er mine forfølgere og mine motstandere; jeg er ikke avveket fra dine vidnesbyrd.
158 Jeg så de troløse og vemmedes, dem som ikke holdt ditt ord.
159 Se at jeg har elsket dine befalinger! Herre, hold meg i live etter din miskunnhet!
160 Summen av ditt ord er sannhet, og til evig tid står all din rettferdighets lov fast.
161 Fyrster forfulgte meg uten årsak, men mitt hjerte fryktet for dine ord.
162 Jeg gleder meg over ditt ord som en som finner meget bytte.
163 Løgn har jeg hatet og avskydd, din lov har jeg elsket.
164 Syv ganger om dagen har jeg prist deg for din rettferdighets lover.
165 Stor fred har de som elsker din lov, og det er ikke noe anstøt for dem.
166 Jeg har ventet på din frelse, Herre, og jeg har holdt dine bud.
167 Min sjel har holdt dine vidnesbyrd, og jeg elsket dem såre.
168 Jeg har holdt dine befalinger og dine vidnesbyrd; for alle mine veier er for ditt åsyn.
169 La mitt klagerop komme nær for ditt åsyn, Herre! Lær meg etter ditt ord!
170 La min inderlige bønn komme for ditt åsyn! Frels meg etter ditt ord!
171 Mine lepper skal flyte over av lovsang; for du lærer meg dine forskrifter.
172 Min tunge skal synge om ditt ord; for alle dine bud er rettferdighet.
173 La din hånd være meg til hjelp! For jeg har utvalgt dine befalinger.
174 Jeg lenges etter din frelse, Herre, og din lov er min lyst.
175 La min sjel leve og love deg, og la dine dommer hjelpe meg!
176 Jeg har faret vill; opsøk din tjener som et tapt får! for jeg har ikke glemt dine bud.
