## Kapittel 132

1 En sang ved festreisene. Herre, gi David lønn for hans strev,
2 han som tilsvor Herren, gav Jakobs Veldige det løfte:
3 Jeg vil ikke gå inn i mitt huses telt, jeg vil ikke stige opp på min sengs leie,
4 jeg vil ikke unne mine øyne søvn, mine øyelokk slummer,
5 før jeg finner et sted for Herren, en bolig for Jakobs Veldige!
6 Se, vi hørte om den* i Efrata**, vi fant den i skogsbygden***. / {* d.e. paktens ark.} / {** 1MO 35, 19.} / {*** Kirjat-Jearim.}
7 Vi vil komme til hans bolig, vi vil tilbe for hans føtters skammel.
8 Reis deg, Herre, og kom til ditt hvilested, du og din styrkes ark!
9 La dine prester kle seg i rettferd og dine fromme rope med fryd!
10 For Davids, din tjeners skyld vise du ikke din salvedes åsyn tilbake!
11 Herren har svoret David en sann ed, som han ikke vil gå fra: Av ditt livs frukt vil jeg sette konger på din trone;
12 dersom dine barn holder min pakt og mine vitnesbyrd, som jeg vil lære dem, da skal også deres barn for all tid sitte på dine trone.
13 For Herren har utkåret Sion, han har attrådd det til sin bolig:
14 Dette er mitt hvilested til evig tid; her vil jeg bo, fordi jeg har attrådd det.
15 Dets mat vil jeg velsigne, dets fattige vil jeg mette med brød,
16 og dets prester vil jeg kle med fryd.
17 Der vil jeg la et horn vokse opp for David, gjøre i stand en lampe for min salvede.
18 Hans fiender vil jeg kle i skam, men på ham skal hans krone stråle.
