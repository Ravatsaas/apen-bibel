## Kapittel 40

1 Til sangmesteren; av David; en salme.
2 Jeg bidde på Herren; da bøyde han seg til meg og hørte mitt rop.
3 Og han dro meg opp av fordervelsens grav, av det dype dynd, og han satte mine føtter på en klippe, han gjorde mine trinn faste.
4 Og han la i min munn en ny sang, en lovsang for vår Gud. Mange ser det og frykter og setter sin lit til Herren.
5 Salig er den mann som setter sin lit til Herren og ikke vender seg til overmodige og til dem som bøyer av til løgn.
6 Herre min Gud, du har gjort dine undergjerninger og dine tanker mangfoldige imot oss; intet er å ligne med deg; vil jeg kunngjøre og utsi dem, da er de flere enn at de kan telles.
7 Til slaktoffer og matoffer har du ikke lyst - du har boret ører på meg - brennoffer og syndoffer krever du ikke.
8 Da sa jeg: Se, jeg kommer; i bokrullen er meg foreskrevet*; / {* nemlig hva jeg skal gjøre.}
9 å gjøre din vilje, min Gud, er min lyst, og din lov er i mitt hjerte.
10 Jeg har budskap om rettferdighet i en stor forsamling; se, jeg lukket ikke mine lepper; Herre, du vet det.
11 Din rettferdighet skjulte jeg ikke i mitt hjerte, jeg kunngjorde din trofasthet og din frelse; jeg dulgte ikke din miskunnhet og din sannhet for en stor forsamling.
12 Du, Herre, vil ikke lukke din barmhjertighet for meg; din miskunnhet og din sannhet vil alltid vokte meg.
13 For trengsler uten tall har omspent meg, mine misgjerninger har grepet meg, så jeg ikke kan se; de er flere enn hårene på mitt hode, og mitt hjerte har sviktet meg.
14 La det behage deg, Herre, å utfri meg! Herre, skynd deg å hjelpe meg!
15 La alle dem bli til skam og spott som står meg etter livet og vil rive det bort! La dem som ønsker min ulykke, vike tilbake og bli til skamme!
16 La dem som sier til meg: Ha, ha! forferdes over sin skjensel.
17 La alle dem som søker deg, fryde og glede seg i deg! La dem som elsker din frelse, alltid si: Høylovet være Herren!
18 For jeg er elendig og fattig; Herren vil tenke på meg. Du er min hjelp og min frelser; min Gud, dryg ikke!
