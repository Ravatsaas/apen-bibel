## Salme 20

### Herren frelser sin salvede

1 Til sangmesteren; en salme av David.

    2 Måtte Herren bønnhøre deg på nødens dag, 
        Måtte Jakobs Guds navn berge deg!

    3 Måtte han sende deg hjelp fra helligdommen 
        og støtte deg fra Sion!

    4 Måtte han minnes alle matofrene dine
        og synes godt om brennofferet ditt! 
        
    Sela.

    5 Måtte han gi deg ditt hjertets begjær, 
        og fullbyrde alle dine planer!

    6 Så skal vi juble over din seier 
        og løfte banneret i vår Guds navn! 
        Måtte Herren oppfylle alle dine bønner!

    7 Nå vet jeg at Herren frelser sin salvede; 
        han svarer ham fra sin hellige himmel 
        med frelsende storverk fra sin høyre hånd.

    8 Noen stoler på vogner, 
        andre på hester, 
        men vi stoler på Herrens, vår Guds navn.

    9 De synker og faller, 
        men vi står og holder oss oppe.

    10 Herre, frels! 
        Måtte Kongen bønnhøre oss på den dagen vi roper!
