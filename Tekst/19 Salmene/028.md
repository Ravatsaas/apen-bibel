## Kapittel 28

1 Av David. Til deg, Herre, roper jeg. Min klippe, vær ikke døv imot meg, for at jeg ikke, om du tier til meg, skal bli lik dem som farer ned i graven!
2 Hør mine inderlige bønners røst, når jeg roper til deg, når jeg opløfter mine hender til ditt hellige kor!
3 Riv meg ikke bort med de ugudelige og med dem som gjør urett, som taler fred med sin neste, enda der er ondt i deres hjerte!
4 Gi dem etter deres gjerning og etter deres onde adferd! Gi dem etter deres henders gjerning, gjengjeld dem hva de har gjort!
5 For de akter ikke på hva Herren gjør, eller på hans henders gjerning; han skal bryte dem ned og ikke bygge dem opp.
6 Lovet være Herren, fordi han har hørt mine inderlige bønners røst!
7 Herren er min styrke og mitt skjold; til ham har mitt hjerte satt sin lit, og jeg blir hjulpet; derfor fryder mitt hjerte seg, og jeg vil prise ham med min sang.
8 Herren er deres* styrke, og han er et frelsens vern for sin salvede. / {* d.e. sitt folks.}
9 Frels ditt folk og velsign din arv, og fø dem og bær dem til evig tid!
