## Kapittel 53

1 Til sangmesteren; etter Mahalat*; en læresalme av David. / {* betydningen uviss.}
2 Dåren sier i sitt hjerte: Det er ikke noen Gud. Onde og avskyelige er deres misgjerninger; det er ikke noen som gjør godt.
3 Gud skuer ned fra himmelen på menneskenes barn for å se om der er noen forstandig, noen som søker Gud.
4 De er alle avveket, alle tilsammen fordervet; det er ikke noen som gjør godt, enn ikke én.
5 Sanser de da ikke, de som gjør urett? De spiser mitt folk slik som de spiser brød; på Gud kaller de ikke.
6 Da ble de grepet av stor frykt, de som ikke kjente frykt; for Gud spreder deres ben som leirer seg imot deg; du gjør dem til skamme, for Gud har forkastet dem.
7 Å, at det fra Sion må komme frelse for Israel! Når Gud gjør ende på sitt folks fangenskap, da skal Jakob fryde seg, Israel glede seg.
