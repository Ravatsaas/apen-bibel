## Kapittel 30

1 En salme, en sang ved husets innvielse, av David.
2 Jeg vil opphøye deg, Herre, for du har dradd meg opp og ikke latt mine fiender glede seg over meg.
3 Herre min Gud! jeg ropte til deg, og du helbredet meg.
4 Herre! du har ført min sjel opp av dødsriket, du har kalt meg til live fra dem som farer ned i graven.
5 Lovsyng Herren, dere hans fromme, og pris hans hellige navn!
6 For et øyeblikk varer hans vrede, en levetid hans nåde; om kvelden kommer gråt som gjest, og om morgenen er det frydesang.
7 Men jeg sa i min trygghet: Jeg skal ikke rokkes evindelig.
8 Herre! ved din nåde hadde du grunnfestet mitt fjell; du skjulte ditt åsyn, da ble jeg forferdet.
9 Til deg, Herre, ropte jeg, og til Herren ba jeg ydmykelig:
10 Hva vinning er der i mitt blod, i at jeg farer ned i graven? Mon støvet vil prise deg, vil det forkynne din trofasthet?
11 Hør, Herre, og vær meg nådig! Herre, vær min hjelper!
12 Du omskiftet min klage til dans for meg, du løste mine sørgeklær av meg og omgjordet meg med glede,
13 for at min ære skal lovsynge deg og ikke tie. Herre min Gud! jeg vil prise deg evindelig.
