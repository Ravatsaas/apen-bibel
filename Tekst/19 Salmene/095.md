## Kapittel 95

1 Kom, la oss juble for Herren, la oss rope med fryd for vår frelses klippe!
2 La oss trede fram for hans åsyn med pris, la oss juble for ham med salmer!
3 For Herren er en stor Gud og en stor konge over alle guder,
4 han som har jordens dyp i sin hånd og fjellenes høyder i eie,
5 han som eier havet, for han har skapt det, og hans hender har gjort det tørre land.
6 Kom, la oss kaste oss ned og bøye kne, la oss knele for Herrens, vår skapers åsyn!
7 For han er vår Gud, og vi er det folk han før, og den flokk hans hånd leder. Ville dere dog idag høre hans røst!
8 Forherd ikke deres hjerte, slik som ved Meriba, slik som på Massadagen i ørkenen,
9 hvor deres fedre fristet meg! De satte meg på prøve, de som dog hadde sett min gjerning.
10 Førti år vemmedes jeg ved den slekt, og jeg sa: De er et folk med forvillet hjerte, og de kjenner ikke mine veier.
11 Så svor jeg i min vrede: Sannelig, de skal ikke komme inn til min hvile.
