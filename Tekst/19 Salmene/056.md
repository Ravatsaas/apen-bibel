## Kapittel 56

1 Til sangmesteren; etter "Den målløse due på de fjerne steder"[^1]; av David; en gyllen sang da filistrene grep ham i Gat[^2].
2 Vær meg nådig, Gud! for mennesker vil oppsluke meg; hele dagen trenger de meg med krig.
3 Mine fiender søker å oppsluke meg hele dagen; for mange er de som strider mot meg i overmot.
4 På den dag jeg frykter, setter jeg min lit til deg.
5 Ved Gud priser jeg hans ord; til Gud setter jeg min lit, jeg frykter ikke; hva skulle kjød kunne gjøre meg?
6 Hele dagen forvender de mine ord; alle deres tanker er meg imot til det onde.
7 De slår seg sammen, de lurer, de tar vare på mine trinn, fordi de står meg etter livet.
8 Skulle de undslippe tross sin ondskap? Støt folkeslag ned i vrede, Gud!
9 Hvor ofte jeg har flyktet, det har du tellet; mine tårer er gjemt i din flaske; står de ikke i din bok?
10 Da skal mine fiender vende tilbake, på den dag jeg roper; dette vet jeg at Gud er med meg.
11 Ved Gud priser jeg ordet; ved Herren priser jeg ordet.
12 Til Gud setter jeg min lit, jeg frykter ikke; hva skulle et menneske kunne gjøre meg?
13 På meg, Gud, hviler løfter til deg; jeg vil betale deg med takksigelser.
14 For du har fridd min sjel fra døden, ja mine føtter fra fall, så jeg kan vandre for Guds åsyn i de levendes lys.

[^1]:  kanskje melodien.
[^2]:  1SA 21, 10 fg.
