## Kapittel 5

1 For hver yppersteprest tas iblant mennesker og innsettes for mennesker til tjeneste for Gud, for å frembære både gaver og slaktoffer for synder,
2 som en som kan bære over med de vankundige og villfarende, fordi han også selv er skrøpelighet underlagt,
3 og for dens skyld må frembære syndoffer, som for folket, så og for seg selv.
4 Og ingen tiltar seg selv den ære, men den som kalles av Gud, slik som Aron.
5 Slik tilla da heller ikke Kristus seg den ære å bli yppersteprest, men han som sa til ham: Du er min Sønn, jeg har født deg idag;
6 slik som han og på et annet sted sier: Du er prest til evig tid etter Melkisedeks vis.
7 Og han har i sitt kjøds dager med sterkt skrik og tårer frembåret bønner og nødrop til ham som kunne frelse ham fra døden, og han ble bønnhørt for sin gudsfrykt,
8 og slik lærte han, skjønt han var Sønn, lydighet av det han led,
9 og da han var fullendt, ble han opphav til evig frelse for alle dem som lyder ham,
10 og ble av Gud kalt yppersteprest etter Melkisedeks vis.
11 Om dette har vi meget å si, som også er vanskelig å utlegge, ettersom dere er blitt trege til å høre.
12 For skjønt dere etter tiden burde være lærere, trenger dere igjen til at en lærer dere hva som er de første grunner i Guds ord, og dere er blitt sådanne som trenger til melk, ikke fast føde.
13 For hver den som får melk, er ukyndig i rettferds ord, for han er jo et barn;
14 men fast føde er for voksne, for dem som ved bruken har sine sanser oppøvd til å skille mellom godt og ondt.
