## Kapittel 4

1 La oss derfor ta oss i vare for at noen av dere skal synes å være blitt liggende etter, da et løfte om å komme inn til hans hvile enda er forhånden.
2 For det glade budskap er og forkynt oss, slik som for hine; men ordet som de hørte, ble dem til ingen nytte, fordi det ikke ved troen var smeltet sammen med dem som hørte det.
3 For vi går inn til hvilen, vi som er kommet til troen, slik som han har sagt: Så jeg svor i min vrede: Sannelig, de skal ikke komme inn til min hvile - enda gjerningene var fullført fra verdens grunnvoll ble lagt.
4 For så har han på et sted sagt om den syvende dag: Og Gud hvilte på den syvende dag fra alle sine gjerninger;
5 og på dette sted igjen: Sannelig, de skal ikke komme inn til min hvile.
6 Ettersom det altså står tilbake at noen skal komme inn til den, og de som først fikk det glade budskap, ikke kom inn for vantros skyld,
7 så fastsetter han igjen en dag: idag, idet han sier ved David så lang tid etter, slik som før er sagt: Idag, om dere hører hans røst, da forherd ikke deres hjerter.
8 For hadde Josva ført dem til hvile, da hadde han ikke deretter talt om en annen dag.
9 Altså står det en sabbatshelg tilbake for Guds folk.
10 For den som er kommet inn til hans hvile, han har og fått hvile fra sine gjerninger, slik som Gud fra sine.
11 La oss derfor gjøre oss umak for å komme inn til den hvile, for at ikke noen skal falle etter samme eksempel på vantro.
12 For Guds ord er levende og kraftig og skarpere enn noe tveegget sverd og trenger igjennem, inntil det kløver sjel og ånd, ledemot og marg, og dømmer hjertets tanker og råd,
13 Og ingen skapning er usynlig for hans åsyn, men alt er nakent og bart for hans øyne som vi har å gjøre med.
14 Ettersom vi da har en stor yppersteprest, som er gått gjennom himlene, Jesus, Guds Sønn, så la oss holde fast ved bekjennelsen.
15 For vi har ikke en yppersteprest som ikke kan ha medynk med våre skrøpeligheter, men en slik som er blitt prøvd i alt i likhet med oss, dog uten synd.
16 La oss derfor trede fram med frimodighet for nådens trone, for at vi kan få miskunn og finne nåde til hjelp i rette tid.
