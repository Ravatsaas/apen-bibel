## Kapittel 13

1 La broderkjærligheten bli ved!
2 Glem ikke gjestfrihet! for ved den har noen uten å vite det hatt engler til gjester.
3 Kom fangene i hu som deres medfanger, dem som lider ondt, siden dere og selv er i legemet!
4 Ekteskapet være i akt og ære hos alle, og ektesengen usmittet! for horkarler og ekteskapsbrytere skal Gud dømme.
5 Deres ferd være uten pengekjærhet, så dere nøyes med det dere har; for han har sagt: Jeg vil ingenlunde slippe deg og ingenlunde forlate deg,
6 så vi kan si med fritt mot: Herren er min hjelper, jeg vil ikke frykte; hva kan et menneske gjøre meg?
7 Kom i hu deres veiledere, som har talt Guds ord til dere! gi akt på utgangen av deres ferd, og etterfølg så deres tro!
8 Jesus Kristus er igår og idag den samme, ja til evig tid.
9 La dere ikke føre på avveie ved mange forskjellige og fremmede lærdommer! for det er godt at hjertet blir styrket ved nåden, ikke ved mat, som ikke har gagnet dem som gav seg av dermed.
10 Vi har et alter som de ikke har rett til å ete av de som tjener ved teltet;
11 for de dyr hvis blod bæres inn i helligdommen ved ypperstepresten til å sone for synd, deres kropper brennes opp utenfor leiren;
12 derfor led også Jesus utenfor porten, for at han ved sitt eget blod kunne hellige folket.
13 La oss da gå ut til ham utenfor leiren og bære hans vanære!
14 for vi har ikke her en blivende stad, men søker den kommende.
15 La oss da ved ham alltid frembære lovoffer for Gud, det er: frukt av lepper som lover hans navn!
16 Men glem ikke å gjøre godt og å dele med andre! for slike offer tekkes Gud.
17 Lyd deres veiledere og rett dere etter dem! for de våker over deres sjeler som de som skal gjøre regnskap, så de kan gjøre det med glede og ikke sukkende; for det er dere ikke til gagn.
18 Bed for oss! for vi trøster oss til at vi har en god samvittighet, og vil gjerne fare rett fram i alle stykker.
19 Og jeg ber dere dess mere å gjøre dette for at jeg dess snarere må bli gitt dere tilbake.
20 Men fredens Gud, som i kraft av en evig pakts blod førte fårenes store hyrde, vår Herre Jesus, opp fra de døde,
21 han gjøre dere fullt dyktige i all god gjerning, så dere kan gjøre hans vilje, idet han virker i dere det som tekkes ham, ved Jesus Kristus; ham være æren i all evighet! Amen.
22 Jeg ber dere, brødre, ta dette formaningens ord vel opp; for jeg har skrevet til dere i korthet.
23 Vit at vår bror Timoteus er gitt fri; sammen med ham vil jeg se dere, om han kommer snart.
24 Hils alle deres veiledere og alle de hellige! De fra Italia hilser dere.
25 Nåden være med dere alle!
