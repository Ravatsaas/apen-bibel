## Kapittel 6

1 La oss derfor gå forbi barnelærdommen om Kristus og skride fram mot det fullkomne, så vi ikke igjen legger grunnvollen med omvendelse fra døde gjerninger og tro på Gud,
2 med lære om dåp og håndspåleggelse, om dødes oppstandelse og evig dom
3 Og dette vil vi gjøre, om Gud gir lov til det.
4 For det er umulig at de som engang er blitt oplyst og har smakt den himmelske gave og fått del i den Hellige Ånd
5 og har smakt Guds gode ord og den kommende verdens krefter, og så faller fra, igjen kan fornyes til omvendelse,
6 da de på ny korsfester Guds Sønn for seg og gjør ham til spott.
7 For den jord som drikker regnet som ofte faller på den, og som bærer gagnlig grøde for dem den dyrkes for, den får velsignelse fra Gud;
8 men bærer den torner og tistler, da er den uduelig og forbannelse nær, og enden med den er å brennes.
9 Men om dere, dere elskede, er vi sikre på det som bedre er, og som hører til frelse, enda vi taler slik.
10 For Gud er ikke urettferdig, så han skulle glemme deres verk og den kjærlighet dere har vist mot hans navn, idet dere har tjent og enda tjener de hellige.
11 Men vi ønsker at enhver av dere må vise den samme iver for den fulle visshet i håpet inntil enden,
12 for at dere ikke skal bli trege, men etterfølge dem som ved tro og tålmod arver løftene.
13 For da Gud gav Abraham løftet, svor han ved seg selv, ettersom han ingen større hadde å sverge ved, og sa:
14 Sannelig, jeg vil rikelig velsigne deg og storlig mangfoldiggjøre deg;
15 og da han slik hadde ventet tålmodig, opnådde han det som var lovt.
16 For mennesker sverger jo ved den større, og eden er dem en ende på all motsigelse, til stadfestelse.
17 Derfor, da Gud ville enn mere vise løftets arvinger hvor uryggelig hans vilje var, gikk han imellem med en ed,
18 for at vi ved to uryggelige ting, hvori Gud umulig kunne lyve, skulle ha en sterk trøst, vi som har tatt vår tilflukt til å gripe det håp som venter oss,
19 det vi har som et anker for sjelen, et som er trygt og fast og når innenfor forhenget,
20 hvor Jesus gikk inn som forløper for oss, idet han ble yppersteprest til evig tid etter Melkisedeks vis.
