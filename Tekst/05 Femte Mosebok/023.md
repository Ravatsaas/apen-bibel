## Kapittel 23

1 Ingen som er gildet, enten ved knusning eller ved å skjæres, skal være med i Herrens menighet.
2 Ingen som er født i hor, skal være med i Herrens menighet, enn ikke hans ætt i tiende ledd skal være med i Herrens menighet.
3 Ingen ammonitt eller moabitt skal være med i Herrens menighet; enn ikke deres ætt i tiende ledd skal nogensinne være med i Herrens menighet,
4 fordi de ikke kom dere i møte med brød og vann på veien, da dere dro ut av Egypten, og fordi han* leide Bileam, Beors sønn, fra Petor i Mesopotamia imot deg til å forbanne deg. / {* kongen i Moab.}
5 Men Herren din Gud ville ikke høre på Bileam, og Herren din Gud vendte forbannelsen til velsignelse for deg, fordi Herren din Gud hadde deg kjær.
6 Du skal aldri i dine levedager søke deres velferd og lykke.
7 Men du skal ikke avsky edomitten, for han er din bror; og du skal ikke avsky egypteren, for du har levd som fremmed i hans land.
8 Deres ætt i tredje ledd kan få være med i Herrens menighet.
9 Når du drar ut mot dine fiender og slår leir, da skal du vokte deg for alt som er usømmelig.
10 Er noen blandt dere uren etter noe som har hendt ham om natten, så skal han gå utenfor leiren, han skal ikke komme inn i leiren.
11 Mot kveld skal han bade seg i vann, og når solen går ned, kan han komme inn i leiren.
12 Du skal ha et sted utenfor leiren som du skal gå ut til.
13 Og mellom dine redskaper skal du ha en spade; med den skal du grave et hull, når du setter deg der ute, og så igjen dekke over det som er gått fra deg;
14 for Herren din Gud vandrer midt i din leir for å utfri deg og gi dine fiender i din vold, og din leir skal være hellig, for at han ikke skal se noe motbydelig hos deg og vende seg bort fra deg.
15 Du skal ikke sende en slave tilbake til hans herre når han er rømt fra sin herre og har flyktet til deg.
16 Han skal bli hos deg i ditt land på det sted han utvelger seg i en av dine byer, hvor det tykkes ham best; du skal ikke være hård imot ham.
17 Der skal ikke være noen tempelskjøge* blandt Israels døtre, og der skal ikke være noen tempelboler* blandt Israels sønner. / {* d.e. en som driver utukt til ære for avgudene.}
18 Du skal ikke komme med skjøgelønn eller hundepenger inn i Herrens, din Guds hus, om du skulle ha gjort noe slikt løfte; for begge deler er en vederstyggelighet for Herren din Gud.
19 Du skal ikke ta rente av din bror, hverken av penger eller av matvarer eller av noen annen ting som der tas rente av.
20 Av utlendingen kan du ta rente; men av din bror må du ikke ta rente; da skal Herren din Gud velsigne deg i alt det du tar deg fore i det land du kommer inn i for å ta det i eie.
21 Når du gjør Herren din Gud et løfte, da skal du ikke vente med å holde det; for Herren din Gud vil kreve det av deg, og du vil få synd på deg.
22 Men om du lar være å gjøre noe løfte, vil du ikke få synd på deg.
23 Hva dine lepper har talt, skal du holde og gjøre, fordi du frivillig og med egen munn har gitt Herren din Gud ditt løfte.
24 Når du kommer inn i din nestes vingård, da kan du ete druer, så meget du vil, til du er mett; men du må ikke sanke noe i ditt spann.
25 Når du kommer inn i din nestes kornaker, da kan du plukke aks med din hånd; men sigd må du ikke bruke på din nestes kornaker.
