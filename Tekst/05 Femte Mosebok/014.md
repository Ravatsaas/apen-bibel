## Kapittel 14

1 Dere er Herrens, deres Guds barndere skal ikke skjære dere i deres kjøtt og ikke rake dere skallet over pannen av sorg over en avdød;
2 for et hellig folk er du for Herren din Gud, og deg har Herren utvalgt av alle de folk som er på jorden, til å være ham et eiendomsfolk.
3 Du skal ikke spise noe som er en styggedom.
4 Dette er de firføtte dyr som dere kan spise: oksen, fåret og gjeten,
5 hjorten og rådyret og dådyret og stenbukken og fjellgjeten og villoksen og villgjeten.
6 Alle de firføtte dyr som har klover og har dem tvekløvd helt igjennem, og som tygger drøv, dem kan dere spise.
7 Det er bare disse dere ikke skal spise blandt dem som tygger drøv, og blandt dem som har klover som er kløvd helt igjennem: kamelen og haren og fjellgrevlingen, for de tygger vel drøv, men har ikke klover, de skal være urene for dere,
8 og svinet, for det har vel klover, men tygger ikke drøv, det skal være urent for dere. Av disse dyrs kjøtt skal dere ikke spise, og ved deres døde kropper skal dere ikke røre.
9 Dette kan dere spise av alt det som er i vannet: Alt det som har finner og skjell, kan dere spise;
10 men alt det som ikke har finner og skjell, skal dere ikke spise, det skal være urent for dere.
11 Alle rene fugler kan dere spise;
12 men disse fugler skal dere ikke spise: landørnen og havørnen og fiskeørnen
13 og kråken og falken, og glenten etter sine arter,
14 og alle ravnene etter sine arter,
15 og strutsen og gjøken og måken, og høken etter sine arter,
16 kattuglen og hubroen og nattravnen
17 og pelikanen og gribben og dykkeren
18 og storken, og heiren etter sine arter, og hærfuglen og flaggermusen.
19 Alt kryp som har vinger, skal være urent for dere, det skal dere ikke spise.
20 Men alt flyvende som er rent, kan dere spise.
21 Dere skal ikke spise noe selvdødt dyr; du kan gi det til den fremmede som bor hos deg, for at han kan spise det, eller du kan selge det til en utlending; for et hellig folk er du for Herren din Gud. Du skal ikke koke et kje i dets mors melk.
22 Du skal gi tiende av all din avgrøde, av sæden som vokser på marken år for år.
23 Og for Herrens, din Guds åsyn, på det sted han utvelger til å la sitt navn bo der, skal du spise tienden av ditt korn og din most og din olje og det førstefødte av ditt storfe og av ditt småfe, for at du kan lære å frykte Herren din Gud alle dager.
24 Men hvis veien er deg for lang, så du ikke makter å føre det dit, fordi det sted Herren din Gud utvelger til å la sitt navn bo der, er for langt borte fra deg, og har Herren din Gud velsignet deg rikelig,
25 så kan du selge det for penger, og pengene skal du knytte inn i et plagg og ta dem med deg til det sted som Herren din Gud utvelger.
26 For disse penger skal du så kjøpe alt hva du har lyst til, storfe og småfe og vin og sterk drikk - alt det ditt hjerte attrår - og du skal spise det der for Herrens, din Guds åsyn og være glad, du og ditt hus.
27 Og levitten som bor hos deg, må du ikke glemme; for han har ingen del eller arv med deg.
28 Hvert tredje år skal du legge til side hele tienden av din avling i det år og opsamle den i dine byer,
29 og så skal levitten komme - for han har ingen del eller arv med deg - og den fremmede og den farløse og enken som bor hos deg, og de skal spise og bli mette, for at Herren din Gud må velsigne deg i alt det arbeid du tar deg fore.
