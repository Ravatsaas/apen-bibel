## Kapittel 22

1 Dersom du ser din brors okse eller lam fare vill, skal du ikke dra deg unna; du skal føre dem tilbake til din bror.
2 Men dersom din bror ikke bor i nærheten av deg, eller du ikke vet hvem det er, da skal du ta dem hjem til deg, og de skal være hos deg, til din bror spør etter dem; da skal du gi ham dem tilbake.
3 Det samme skal du gjøre med hans asen og med hans klær og med alt hva din bror har tapt - det som er kommet bort for ham, og som du finner; du har ikke lov til å dra deg unna.
4 Dersom du ser din brors asen eller okse ligge over ende på veien, skal du ikke dra deg unna; du skal hjelpe ham med å reise dem opp.
5 En kvinne skal ikke ha mannsklær på seg, og en mann skal ikke klæ seg i kvinneklær; hver den som gjør så, er en vederstyggelighet for Herren din Gud.
6 Når du på veien treffer på et fuglerede i et tre eller på jorden, med unger eller egg i, og moren ligger på ungene eller på eggene, da skal du ikke ta både moren og ungene;
7 du skal la moren fly, men ungene kan du ta; da skal det gå deg vel, og du skal leve lenge.
8 Når du bygger et nytt hus, så skal du gjøre et rekkverk om taket, for at du ikke skal føre blodskyld over ditt hus om noen faller ned derfra.
9 Du skal ikke så noe i din vingård, for at ikke hele avlingen, både det du har sådd, og frukten av vingården, skal hjemfalle til helligdommen.
10 Du skal ikke pløye med en okse og et asen for samme plog.
11 Du skal ikke gå med klær av ulikt tøy, ull og lin sammen.
12 Du skal gjøre deg dusker på de fire kanter av din kappe, som du dekker deg med.
13 Når en mann tar seg en hustru og går inn til henne, men siden får uvilje mot henne
14 og skylder henne for skammelige ting og fører ondt rykte ut om henne og sier: Denne kvinne tok jeg til ekte og holdt meg nær til henne, men fant at hun ikke var jomfru,
15 da skal pikens far og mor ta tegnet på hennes jomfrudom og ha med seg ut til porten, til byens eldste.
16 Og pikens far skal si til de eldste: Jeg gav denne mann min datter til hustru, men nå har han fått uvilje mot henne,
17 og så skylder han henne for skammelige ting og sier: Jeg fant at din datter ikke var jomfru; men her er tegnet på min datters jomfrudom. Så skal de bre ut klædet for de eldste i byen.
18 Og de eldste i byen skal ta mannen og gi ham hugg
19 og ilegge ham en bot på hundre sekel sølv og gi dem til pikens far, fordi han førte ondt rykte ut om en jomfru i Israel, og hun skal være hans hustru; han må ikke skille seg fra henne så lenge han lever.
20 Men var det sant, var piken ikke jomfru,
21 da skal de føre henne ut foran døren til hennes fars hus, og mennene i hennes by skal stene henne til døde, fordi hun har gjort en skammelig gjerning i Israel og drevet hor i sin fars hus; slik skal du rydde det onde bort av din midte.
22 Når en mann gripes i å ligge hos en gift kvinne, så skal de begge dø, både mannen som lå hos kvinnen, og kvinnen selv; slik skal du rydde det onde bort av Israel.
23 Når en pike som er jomfru, er trolovet med en mann, og en annen mann treffer henne i byen og ligger hos henne,
24 så skal dere føre dem begge ut til byens port og stene dem til døde, piken fordi hun ikke skrek om hjelp i byen, og mannen fordi han krenket sin nestes hustru; slik skal du rydde det onde bort av din midte.
25 Men dersom en mann treffer en trolovet pike ute på marken, og han holder fast på henne og ligger hos henne, da skal bare mannen som lå hos henne, dø.
26 Men piken skal du ikke gjøre noe, hun har ingen dødsskyld; for med denne sak har det seg på samme måte som når en overfaller sin neste og slår ham ihjel;
27 han traff den trolovede pike ute på marken, hun skrek, men der var ingen til å hjelpe henne.
28 Når en mann treffer en pike som er jomfru og ikke trolovet, og tar fatt på henne og ligger hos henne, og noen kommer over dem,
29 da skal den mann som lå hos henne, gi pikens far femti sekel sølv, og hun skal være hans hustru, fordi han krenket henne; han må ikke skille seg fra henne sa lenge han lever.
30 Ingen må ekte sin stedmor eller søke seng med henne.
