## Kapittel 13

1 Når det står fram en profet i din midte, eller en som har drømmer, og han varsler deg et tegn eller et under,
2 og det virkelig skjer det tegn eller under som han talte til deg om, idet han sa: La oss følge andre guder - sådanne som du ikke kjenner - og la oss dyrke dem,
3 da skal du ikke høre på denne profets ord eller på ham som hadde drømmen; for Herren deres Gud vil bare prøve dere for å kjenne om dere elsker Herren deres Gud av alt deres hjerte og av all deres sjel.
4 Herren deres Gud skal dere følge, og ham skal dere frykte; på hans bud skal dere ta vare, og på hans røst skal dere høre; ham skal dere tjene, og ham skal dere holde fast ved.
5 Men profeten eller han som hadde drømmen, skal late livet, fordi han tilskyndte til frafall fra Herren deres Gud, som førte dere ut av Egyptens land og fridde deg ut fra slavehuset, og fordi han ville føre deg bort fra den vei som Herren din Gud har befalt deg å vandre; slik skal du rydde det onde bort av din midte.
6 Om din bror, din mors sønn, eller din sønn eller din datter eller din hustru i din favn eller din venn, som du har så kjær som din egen sjel - om noen av disse lokker deg i lønndom og sier: La oss gå bort og dyrke andre guder - sådanne som du og dine fedre ikke har kjent,
7 av de folks guder som bor rundt omkring dere, enten nær ved deg eller langt fra deg, fra jordens ene ende til den andre -
8 da skal du ikke samtykke og ikke høre på ham; du skal ikke spare ham og ikke ynkes over ham og ikke skjule ham,
9 men du skal slå ham ihjel; du skal selv være den første som løfter hånden mot ham for å avlive ham, og siden skal hele folket gjøre det samme.
10 Du skal stene ham, så han dør, fordi han søkte å føre deg bort fra Herren din Gud, som førte deg ut av Egyptens land, av slavehuset,
11 og hele Israel skal høre det og frykte, så det ikke mere blir gjort så ond en gjerning mellom dere.
12 Hører du si om noen av de byer som Herren din Gud gir deg til å bo i:
13 Det er stått fram ugudelige menn av din midte, og de har forført innbyggerne i sin by og sagt: La oss gå bort og dyrke andre guder - sådanne som dere ikke kjenner -
14 da skal du granske og ransake og spørre nøye etter, og er det da sannhet, er det sikkert og visst at denne vederstyggelighet er gjort i din midte,
15 da skal du slå innbyggerne i denne by ihjel med sverdets egg; du skal bannlyse den og alt det som i den er; også feet der skal du slå med sverdets egg.
16 Alt byttet du tar der, skal du samle midt på torvet, og du skal brenne opp både byen og alt byttet du har tatt, med ild som et heloffer for Herren din Gud, og den skal være en grushaug for alle tider, den skal ikke bygges opp mere.
17 Ikke det minste av det bannlyste skal bli hengende ved din hånd, for at Herren må la sin brennende vrede fare og være deg nådig og miskunne seg over deg og gjøre deg tallrik, som han har svoret dine fedre,
18 når du hører på Herrens, din Guds røst, så du tar vare på alle hans bud, som jeg gir deg idag, og gjør det som er rett i Herrens, din Guds øyne.
