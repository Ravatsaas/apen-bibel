## Kapittel 5

1 Og Moses kalte hele Israel til seg og sa til dem: Hør, Israel, de lover og de bud som jeg taler for deres ører idag, og lær dem og ta vare på dem så dere holder dem!
2 Herren vår Gud gjorde en pakt med oss på Horeb.
3 Ikke med våre fedre gjorde Herren denne pakt, men med oss, vi som er her, alle vi som er i live idag.
4 Åsyn til åsyn talte Herren med dere på fjellet midt ut av ilden.
5 Jeg sto dengang mellom Herren og dere for å kunngjøre dere Herrens ord, for dere var redde for ilden og gikk ikke opp på fjellet. Og han sa:
6 Jeg er Herren din Gud, som førte deg ut av Egyptens land, av slavehuset.
7 Du skal ikke ha andre guder foruten meg.
8 Du skal ikke gjøre deg noe utskåret billede, noen avbildning av det som er oppe i himmelen, eller av det som er nede på jorden, eller av det som er i vannet nedenfor jorden.
9 Du skal ikke tilbede dem og ikke tjene dem; for jeg, Herren din Gud, er en nidkjær Gud, som hjemsøker fedres misgjerning på barn, på dem i tredje og på dem i fjerde ledd, på dem som hater meg,
10 og som gjør miskunnhet mot tusen ledd, mot dem som elsker meg og holder mine bud.
11 Du skal ikke misbruke Herrens, din Guds navn; for Herren vil ikke holde den uskyldig som misbruker hans navn.
12 Ta hviledagen i akt så du holder den hellig, slik som Herren din Gud har befalt deg!
13 Seks dager skal du arbeide og gjøre all din gjerning.
14 Men den syvende dag er sabbat for Herren din Gud; da skal du intet arbeid gjøre, hverken du eller din sønn eller din datter eller din tjener eller din tjenestepike eller din okse eller ditt asen eller noe av dine dyr eller den fremmede som er hos deg innen dine porter, for at din tjener og din tjenestepike kan få hvile slik som du.
15 For du skal komme i hu at du selv var tjener i Egyptens land, og at Herren din Gud førte deg ut derfra med sterk hånd og utrakt arm; derfor har Herren din Gud befalt deg å holde sabbatsdagen.
16 Hedre din far og din mor, slik som Herren din Gud har befalt deg, så dine dager må bli mange, og det må gå deg vel i det land Herren din Gud gir deg.
17 Du skal ikke slå ihjel.
18 Og du skal ikke drive hor.
19 Og du skal ikke stjele.
20 Og du skal ikke si falskt vidnesbyrd mot din neste.
21 Og du skal ikke begjære din nestes hustru. Og du skal ikke begjære din nestes hus, hans jord eller hans tjener eller hans tjenestepike, hans okse eller hans asen eller noe som hører din neste til.
22 Disse ord talte Herren på fjellet med høy røst til hele deres menighet midt ut av ilden, skyen og mørket og la intet til, og han skrev dem på to stentavler og gav meg dem.
23 Men da dere hørte røsten midt ut av mørket, mens fjellet sto i brann, da kom dere til meg, alle overhodene for deres stammer og deres eldste,
24 og dere sa: Se, Herren vår Gud har latt oss skue sin herlighet og sin storhet, og vi har hørt hans røst midt ut av ilden; på denne dag har vi sett at Gud kan tale med et menneske, og det allikevel blir i live.
25 Hvorfor skal vi da dø? For denne store ild vil fortære oss; dersom vi enda lenger skal høre Herrens, vår Guds røst, må vi dø.
26 For hvem er der på hele jorden som har hørt den levende Guds røst tale midt ut av ilden som vi, og allikevel er blitt i live?
27 Gå du nær til og hør alt det Herren vår Gud sier, så kan du tale til oss alt det Herren vår Gud taler til deg, og vi vil høre på det og gjøre etter det.
28 Og Herren hørte deres ord da dere talte til meg, og Herren sa til meg: Jeg har hørt de ord som dette folk har talt til deg; de har talt vel i alt de har sagt.
29 Måtte de bare alle dager ha det samme hjertelag til å frykte meg og ta vare på alle mine bud, så det kan gå dem og deres barn vel til evig tid!
30 Gå og si til dem: Vend tilbake til deres telter!
31 Men stå du her hos meg, så vil jeg tale til deg alle de bud og lover og forskrifter som du skal lære dem, og som de skal leve etter i det land jeg gir dem til eie.
32 Så akt nå på det som Herren deres Gud har befalt dere, og gjør etter det! Dere skal ikke vike av, hverken til høyre eller til venstre.
33 På hele den vei Herren deres Gud har befalt dere, skal dere vandre, så dere må leve, og det må gå dere vel, og deres dager bli mange i det land dere skal ta i eie.
