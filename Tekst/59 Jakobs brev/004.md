## Kapittel 4

1 Hvorfra kommer all ufreden, og hvorfra kommer all striden iblant dere? Er det ikke av deres lyster, som fører krig i deres lemmer?
2 Dere attrår, og har ikke; dere slår ihjel og bærer avind, og kan ikke få; dere ligger i strid og ufred. Dere har ikke, fordi dere ikke ber;
3 Dere ber og får ikke, fordi dere ber ille, for å øde det i deres lyster.
4 Dere utro! vet dere ikke at vennskap med verden er fiendskap mot Gud? Den altså som vil være verdens venn, han blir Guds fiende.
5 Eller mener dere at Skriften taler fåfengt? Med nidkjærhet attrår han den ånd han lot bo i oss, men dess større er den nåde han gir.
6 Derfor heter det: Gud står de stolte imot, men de ydmyke gir han nåde.
7 Vær derfor Gud undergitt! Men stå djevelen imot, og han skal flykte fra dere;
8 hold dere nær til Gud, og han skal holde seg nær til dere! Vask hendene, dere syndere, og rens hjertene, dere tvesinnede!
9 Kjenn deres nød og sørg og gråt! Deres latter vende seg til sorg, og gleden til bedrøvelse!
10 Ydmyk dere for Herren, og han skal opphøye dere!
11 Baktal ikke hverandre, brødre! Den som baktaler en bror eller dømmer sin bror, han baktaler loven og dømmer loven; men dømmer du loven, da er du ikke lovens gjører, men dens dommer.
12 Én er lovgiveren og dommeren, han som er mektig til å frelse og til å ødelegge; men du, hvem er du som dømmer din neste?
13 Og nå, dere som sier: Idag eller imorgen vil vi dra til den by og bli der et år og kjøpslå og ha vinning,
14 Dere som ikke vet hva som skal hende imorgen! For hva er deres liv? dere er jo en røyk som viser seg en liten stund og så blir borte!
15 Istedenfor at dere skulle si: Om Herren vil, så blir vi i live, og vi skal gjøre dette eller hint.
16 Men nå roser dere dere i deres overmot. All slik ros er ond.
17 Den som altså vet å gjøre godt og ikke gjør det, han har synd av det.
