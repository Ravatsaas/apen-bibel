## Kapittel 1

1 Den eldste - til Gajus, den elskede, som jeg elsker i sannhet.
2 Du elskede! jeg ønsker at du i alle deler må ha det godt og være ved god helse, slik som din sjel har det godt.
3 For jeg ble meget glad da det kom noen brødre og vidnet om din sannhet, slik som du vandrer i sannhet.
4 Større glede har jeg ikke enn dette at jeg hører mine barn vandrer i sannheten.
5 Du elskede! du gjør en trofast gjerning med det du gjør imot brødrene, enda de er fremmede,
6 og de har vidnet om din kjærlighet for menigheten. Du vil gjøre vel om du hjelper dem på vei, slik som det sømmer seg for Gud;
7 for det var for hans navns skyld de dro ut, og av hedningene tar de ikke imot noe.
8 Vi er derfor skyldige å ta oss av slike, for at vi kan bli medarbeidere for sannheten.
9 Jeg har skrevet noe til menigheten; men Diotrefes, som gjerne vil være førstemann iblant dem, tar ikke imot oss.
10 Derfor vil jeg, når jeg kommer, minne om de gjerninger som han gjør, idet han baktaler oss med onde ord; og ikke tilfreds med dette tar han ikke selv imot brødrene, og dem som vil det, hindrer han og støter dem ut av menigheten.
11 Du elskede! ta ikke etter det onde, men det gode! Den som gjør det gode, er av Gud; den som gjør det onde, har ikke sett Gud.
12 Demetrius har godt lov av alle, og av sannheten selv; men også vi gir ham godt vidnesbyrd, og du vet at vårt vidnesbyrd er sant.
13 Jeg hadde meget å skrive til deg, men jeg vil ikke skrive til deg med blekk og penn;
14 men jeg håper snart å få se deg, og så skal vi tale muntlig sammen.
15 Fred være med deg! Vennene hilser deg. Hils vennene ved navn!
