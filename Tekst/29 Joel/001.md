## Kapittel 1

1 Herrens ord som kom til Joel, Petuels sønn:
2 Hør dette, dere gamle! Gi akt, alle som bor i landet! Er slikt skjedd i deres dager eller i deres fedres dager?
3 Dere skal fortelle om det til deres barn, og deres barn til sine barn, og deres barn til en kommende slekt.
4 Hva gnageren[^1] har levnet, har vrimleren* ett, og hva vrimleren har levnet, har slikkeren* ett, og hva slikkeren har levnet, har skaveren* ett.
5 Våkn opp, dere drukne, og gråt, og jamre, alle vindrikkere, fordi mosten er revet bort fra deres munn.
6 For et folk har draget opp over mitt land sterkt og talløst; dets tenner er som en løves tenner, og det har jeksler som en løvinne.
7 Det har rent ødelagt mine vintrær og knekket mine fikentrær; det har gjort dem aldeles bare og kastet dem bort; deres greiner er blitt hvite.
8 Klag som en jomfru som bærer sørgedrakt for sin ungdoms brudgom!
9 Matoffer og drikkoffer er revet bort fra Herrens hus; prestene, Herrens tjenere, sørger.
10 Marken er ødelagt, jorden sørger; for kornet er ødelagt, mosten er tørket bort, oljen er svunnet inn.
11 Åkerdyrkerne er skuffet, vingårdsmennene jamrer seg; for hveten og bygget, markens grøde, er gått tapt.
12 Vintreet er tørket bort, og fikentreet er visnet; granatepletreet og palmen og epletreet, alle markens trær er tørket bort; ja, all fryd er svunnet bort fra menneskenes barn.
13 Kle dere i sørgedrakt og klag, dere prester! Jamre dere, dere som gjør tjeneste ved alteret! Gå inn og sitt hele natten i sørgedrakt, dere min Guds tjenere! For deres Guds hus må savne matoffer og drikkoffer.
14 Tillys en hellig faste, utrop en festforsamling, samle de eldste, ja alle som bor i landet, til Herrens, deres Guds hus og rop til Herren!
15 Ve oss, for en dag! For Herrens dag er nær og kommer som en ødeleggelse fra den Allmektige.
16 Er ikke maten blitt borte for våre øyne, glede og fryd fra vår Guds hus?
17 Sædekornene er tørket inn under mulden som dekker dem; forrådshusene er ødelagt, ladene nedbrutt, for kornet er fordervet.
18 Hvor buskapen stønner! Okseflokkene farer redde omkring, for det finnes intet beite for dem; også saueflokkene må lide.
19 Til deg, Herre, roper jeg; for ild har fortært ørkenens beitemarker, og flammer har forbrent alle markens trær.
20 Endog markens dyr skriker opp til deg; for bekkene er uttørket, og ild har fortært ørkenens beitemarker.

[^1]:  forskjellige navn på gresshopper.
