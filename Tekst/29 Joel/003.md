## Kapittel 3

1 Og deretter skal det skje at jeg vil utgyde min Ånd over alt kjød, og deres sønner og deres døtre skal tale profetiske ord; deres oldinger skal ha drømmer, deres unge menn skal se syner;
2 ja, endog over slavene og over slavekvinnene vil jeg i de dager utgyde min Ånd.
3 Og jeg vil gjøre underfulle tegn på himmelen og på jorden: blod og ild og røkstøtter.
4 Solen skal omskiftes til mørke, og månen til blod, før Herrens dag kommer, den store og forferdelige.
5 Og det skal skje: Hver den som påkaller Herrens navn, skal bli frelst; for på Sions berg og i Jerusalem skal det være en flokk av undkomne, slik som Herren har sagt, og blant de undslopne skal de være som Herren kaller.
6 For se, i de dager og på den tid, når jeg gjør ende på Judas og Jerusalems fangenskap,
7 da vil jeg samle alle hedningefolk og føre dem ned i Josjafats[^1] dal, og jeg vil der gå i rette med dem for mitt folks og min arvs, Israels skyld, fordi de spredte dem blant hedningene og delte mitt land;
8 om mitt folk kastet de lodd, de gav en gutt for en skjøge, de solgte en pike for vin, og den drakk de opp.
9 Og dere, Tyrus og Sidon og alle Filisterlands bygder! Hva vil meg? Er det noe dere vil gjengjelde meg, eller vil dere gjøre meg noe? Snart, i en hast, skal jeg la deres gjerning falle tilbake på deres eget hode,
10 Dere som tok mitt sølv og gull og førte mine dyreste skatter bort til deres templer,
11 og Judas barn og Jerusalems barn solgte dere til Javans barn for å få dem langt bort fra sitt land.
12 Se, jeg kaller dem fra det sted som dere har solgt dem til, og lar deres gjerning falle tilbake på deres eget hode.
13 Og jeg vil selge deres sønner og døtre til Judas barn, og de skal selge dem til sabeerne, et folk som bor langt borte; for Herren har talt.
14 Rop dette ut blant hedningefolkene, rust dere til en hellig krig, kall på heltene, la alle krigsmenn stige fram og dra ut!
15 Smi deres hakker om til sverd og deres vingårdskniver til spyd! Den veke si: Jeg er en helt!
16 Skynd dere og kom, alle dere hedningefolk fra alle kanter, og samle dere sammen! Dit la du, Herre, dine helter[^2] stige ned!
17 Hedningefolkene skal våkne opp og dra til Josjafats dal; for der vil jeg sitte og dømme alle hedningefolk fra alle kanter.
18 Send sigden ut, for høsten er moden! Kom og tred vinpersen, for den er full, persekarene flyter over, deres ondskap er stor!
19 Skare på skare samler seg i avgjørelsens dal. For nær er Herrens dag i avgjørelsens dal.
20 Sol og måne sortner, og stjernene holder opp å lyse.
21 Og Herren skal brøle[^3] fra Sion og la sin røst høre fra Jerusalem, og himmel og jord skal skjelve; men Herren er en tilflukt for sitt folk og et vern for Israels barn.
22 Og dere skal kjenne at jeg er Herren deres Gud, som bor på Sion, mitt hellige berg; og Jerusalem skal være et hellig sted, og fremmede skal ikke mere trenge inn der.
23 Og det skal skje på den dag at fjellene skal dryppe av most, og haugene flyte over av melk, og alle bekker i Juda strømme med vann; og det skal utgå en kilde fra Herrens hus og vanne Sittims dal.
24 Egypt skal bli til en ødemark og Edom til en øde ørken for deres vold mot Judas barn, fordi de har utøst uskyldig blod i sitt land.
25 Men Juda skal bli til evig tid, og Jerusalem fra slekt til slekt.
26 Og jeg vil hevne deres blod, det som jeg ikke før har hevnet. Og Herren bor på Sion.

[^1]:  Josjafat betyr: Gud dømmer; JOE 3, 17. 19.
[^2]:  SLM 103, 20.
[^3]:  som en løve; sml. HSE 11, 10. AMO 1, 2 fg. 3, 8.
