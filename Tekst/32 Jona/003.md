## Kapittel 3

1 Og Herrens ord kom annen gang til Jonas, og det lød så:
2 Stå opp, gå til Ninive, den store stad, og rop ut i den de ord som jeg vil tale til deg!
3 Og Jonas sto opp og gikk til Ninive etter Herrens ord. Men Ninive var en stor stad for Gud, tre dagsreiser lang.
4 Og Jonas gikk en dagsreise inn i byen og ropte: Om førti dager skal Ninive bli omstyrtet.
5 Da trodde mennene i Ninive på Gud, og de ropte ut en faste og kledde seg i sekk, både store og små.
6 Da saken kom for Ninives konge, sto han opp fra sin trone og la sin kappe av seg og svøpte sekk om seg og satte seg i asken.
7 Og han lot rope ut i Ninive: Etter kongens og hans stormenns påbud må hverken mennesker eller dyr, storfe eller småfe, smake noen ting, ikke nyte føde og ikke drikke vann!
8 Men de skal svøpe seg i sekk, både mennesker og dyr, og de skal rope til Gud med kraft og vende om, hver fra sin onde vei og fra den urett som henger ved deres hender.
9 Hvem vet? Gud kunne da vende om og angre det, vende om fra sin brennende vrede, så vi ikke forgår.
10 Da nå Gud så det de gjorde, at de vendte om fra sin onde vei, angret han det onde han hadde sagt han ville gjøre mot dem, og han gjorde det ikke.
