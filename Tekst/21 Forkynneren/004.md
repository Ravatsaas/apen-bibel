## Kapittel 4

1 Fremdeles så jeg alle de voldsgjerninger som skjer under solen; jeg så de undertryktes gråt - det var ingen som trøstet dem; jeg så voldsmennene bruke makt mot dem, og det var ingen som trøstet dem.
2 Da priste jeg de døde, de som allerede hadde fått dø, lykkelige fremfor de levende, de som enda var i live,
3 men fremfor dem begge priste jeg lykkelig den som enda ikke er til, som ikke har sett de onde gjerninger som skjer under solen.
4 Og jeg så at alt strev og all dyktighet i arbeid har sin grunn i at den enes ærgjerrighet er større enn den andres, også det er tomhet og jag etter vind.
5 Dåren legger hendene i fanget og tærer på sitt eget kjøtt.
6 Bedre er en håndfull ro enn begge never fulle av strev og jag etter vind.
7 Og enda mere tomhet ble jeg var under solen:
8 Stundom står en mann alene og har ingen annen med seg, hverken sønn eller bror, og allikevel er det ingen ende på alt hans strev, og hans øyne blir ikke mette av rikdom. Men hvem strever jeg for og nekter meg selv det som godt er? Også det er tomhet, og en ond plage er det.
9 Bedre å være to enn én, for de har god lønn for sitt strev;
10 om de faller, kan den ene reise sin stallbror opp; men stakkars den som er alene, for faller han, har han ingen til å reise seg opp!
11 Likeledes når to ligger sammen, så blir de varme; men hvordan kan den som ligger alene, bli varm?
12 Og om noen kan vinne over den som er alene, så kan to holde stand mot ham, og en tredobbelt tråd sønderrives ikke så snart.
13 Bedre å være en fattig og vis ungdom enn en gammel dåre av en konge, som ikke mere har forstand nok til å la seg advare;
14 for fra fengslet kommer den ene ut og blir konge[^1]; den andre blir fattig, enda han er født i sitt kongedømme.
15 Jeg så alle de levende som ferdes under solen, følge med den unge mann, han den nye, som skulle trede i den gamles[^2] sted.
16 Det var ingen ende på alt det folk han var fører for. Allikevel har etterkommerne ingen glede av ham, for også dette er tomhet og jag etter vind.
17 Vokt din fot når du går til Guds hus! Å komme dit for å høre er bedre enn når dårene bærer fram offer; for de vet ikke at de gjør ondt.

[^1]:  som Josef; 1MO 41, 41 fg.
[^2]:  kongens.
