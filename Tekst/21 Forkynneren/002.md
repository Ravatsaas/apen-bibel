## Kapittel 2

1 Jeg sa til mitt hjerte: Vel, jeg vil prøve deg med glede; nyt det som godt er! Men se, også det var tomhet.
2 Til latteren sa jeg: Du er gal! Og til gleden: Hva gagn gjør du?
3 Jeg tenkte i mitt indre på å kvege mitt legeme med vin, mens mitt hjerte ledet meg med visdom - jeg tenkte på å holde fast ved dårskapen, til jeg fikk se hva det var best for menneskenes barn å gjøre under himmelen alle deres levedager.
4 Jeg utførte store arbeider, jeg bygget meg hus, jeg plantet meg vingårder,
5 jeg gjorde meg haver og parker og plantet i dem alle slags frukttrær,
6 jeg gjorde meg vanndammer til å vanne en skog av oppvoksende trær.
7 Jeg kjøpte slaver og slavekvinner, jeg hadde tjenestefolk som var født i mitt hus; jeg fikk meg også meget fe, både stort og smått, mere enn alle som hadde vært før meg i Jerusalem;
8 jeg samlet meg også sølv og gull og kostelige skatter som kom fra fremmede konger og land; jeg fikk meg sangere og sangerinner og det som er menneskenes lyst, en hustru og flere.
9 Jeg ble større og mektigere enn alle som hadde vært før meg i Jerusalem; og min visdom hadde ikke forlatt meg.
10 Alt det mine øyne attrådde, det forholdt jeg dem ikke, jeg nektet ikke mitt hjerte noen glede; for mitt hjerte hadde glede av alt mitt strev, og dette var det jeg hadde igjen for alt mitt strev.
11 Men når jeg så på alt det som mine hender hadde gjort, og på den strev det hadde kostet meg, da så jeg at alt sammen var tomhet og jag etter vind, og at det ikke er noen vinning å nå under solen.
12 Så gav jeg meg til å se på visdom og på dårskap og uforstand; for hva vil det menneske gjøre som kommer etter kongen? Det samme som andre har gjort for lenge siden.
13 Da så jeg at visdommen har samme fortrinn fremfor dårskapen som lyset har fremfor mørket;
14 den vise har øyne i sitt hode, men dåren vandrer i mørket. Men jeg skjønte også at det går den ene som den andre.
15 Da sa jeg i mitt hjerte: Som det går dåren, så vil det også gå meg; hva skulle det da være til at jeg var så vis? Og jeg sa i mitt kjerte at også dette var tomhet.
16 For minnet om den vise vil like så litt vare til evig tid som minnet om dåren; i de kommende dager vil jo alt sammen for lengst være glemt, og må ikke den vise dø like så vel som dåren?
17 Da ble jeg lei av livet; for ondt var i mine øyne alt som skjer under solen; for alt sammen er tomhet og jag etter vind.
18 Og jeg ble lei av alt mitt strev, som jeg hadde møyet meg med under solen, fordi jeg skulle etterlate det til den som kommer etter meg.
19 Hvem vet om det blir en vis eller en dåre? Og enda skal han råde over alt det jeg har vunnet ved min strev og min visdom under solen; også det er tomhet.
20 Da begynte jeg å bli fortvilet i mitt hjerte over alt det strev som jeg hadde møyet meg med under solen;
21 for er det et menneske som har gjort sitt arbeid med visdom og kunnskap og dyktighet, så må han allikevel gi det fra seg til et menneske som ikke har hatt noen strev med det, som hans eiendom; også dette er tomhet og et stort onde.
22 For hva har mennesket for alt sitt strev og for sitt hjertes attrå, som han møyer seg med under solen?
23 Alle hans dager er jo fulle av smerte, og all hans umak er bare gremmelse; selv om natten har hans hjerte ikke ro; også dette er tomhet.
24 Er det ikke et gode for mennesket at han kan spise og drikke og unne seg gode dager til gjengjeld for sitt strev? Men jeg så at også dette kommer fra Guds hånd;
25 for hvem kunne spise og hvem nyte mere enn jeg?
26 For det menneske som tekkes ham, gir han visdom og kunnskap og glede; men synderen gir han den umak å sanke og samle for å gi til den som tekkes Gud; også dette er tomhet og jag etter vind.
