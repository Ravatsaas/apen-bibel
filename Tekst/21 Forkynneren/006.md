## Kapittel 6

1 Det er en ulykke som jeg har sett under solen, og som hviler tungt på mennesket:
2 Når Gud gir en mann rikdom og skatter og ære, så han for sin del ikke fattes noe som han attrår, men Gud ikke setter ham i stand til å nyte godt av det, men en fremmed mann får nyte det, så er det tomhet og en ond lidelse.
3 Om en mann får hundre barn og lever i mange år, så tallet på hans levedager blir stort, men hans sjel ikke mettes av det gode, og han heller ikke får noen jordeferd, da sier jeg: Et ufullbåret foster er bedre faren enn han.
4 For som et intet kom det til verden, og i mørke går det bort, og med mørke blir dets navn skjult,
5 og det har hverken sett eller kjent solen; det har mere ro enn han.
6 Og om han så hadde levd tusen år to ganger, men ikke nytt noe godt - går ikke alt* til ett sted? / {* JBS 30, 23.}
7 Alt menneskets strev er for hans munn, og allikevel blir hans attrå aldri tilfredsstilt;
8 for hvilket fortrinn har den vise fremfor dåren? Hvilket fortrinn har den fattige som vet å skikke seg blant de levende?
9 Bedre er det at øynene dveler ved det en har, enn at sjelen farer urolig om; også det er tomhet og jag etter vind.
10 Hva der er blitt til, er for lenge siden nevnt med navn*, og det er kjent hva et menneske skal bli; han kan ikke gå i rette med den som er sterkere enn han; / {* av Gud.}
11 for der er mange ord som bare øker tomheten - hva gagn har mennesket av det?
12 For hvem vet hva som gagner et menneske i livet, i alle hans tomme levedager, dem han tilbringer som en skygge? For hvem kan si et menneske hva som skal hende under solen etter hans tid?
