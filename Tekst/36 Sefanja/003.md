## Kapittel 3

1 Ve den gjenstridige og urene, staden som er full av vold!
2 Den hører ikke på nogens røst, tar ikke mot tukt; til Herren setter den ikke sin lit, til sin Gud holder den seg ikke nær.
3 Høvdingene i den er brølende løver, dens dommere er som ulver om kvelden; de gjemmer ikke noe til om morgenen;
4 dens profeter er storskrytere, troløse menn; dens prester vanhelliger det som er hellig, de gjør vold på loven.
5 Herren råder der med rettferd, han gjør ikke urett; hver morgen lar han sin dom komme for lyset, det slår ikke feil. Men den urettferdige kjenner ikke til skam.
6 Jeg har utryddet hedningefolk, deres murtinder er ødelagt; jeg har gjort deres gater øde, så ingen går gjennom dem; deres byer er herjet, så det ikke finnes folk, ikke bor noen der.
7 Jeg sa: Bare du* vil frykte meg, ta mot tukt; da skal din bolig ikke bli utryddet, ikke noe skje av det jeg har besluttet mot deg. Men de har tvert imot lagt vinn på å forderve alle sine gjerninger. / {* Jerusalem; SEF 3, 1 fg.}
8 Derfor, bi på meg, sier Herren, på den dag jeg reiser meg for å ta hærfang! For min dom er at jeg samler hedningefolk, sanker riker sammen, utøser min harme over dem, all min brennende vrede; for ved min nidkjærhets ild skal hele jorden bli fortært.
9 For da vil jeg gi folkene nye, rene lepper, så de alle påkaller Herrens navn og tjener ham med ett sinn.
10 Fra landet bortenfor Etiopias elver skal de føre mine tilbedere, mitt spredte folk, som offergave til meg.
11 På den dag skal du ikke mere skamme deg over alle de gjerninger hvormed du forbrøt deg mot meg; for da vil jeg rydde bort hos deg dem som jubler så stolt i din midte, og du skal ikke mere opphøye deg selv på mitt hellige berg.
12 Men jeg vil levne hos deg et bøyet og ringe folk*, og de skal ta sin tilflukt til Herrens navn. / {* JES 57, 15.}
13 Israels rest skal ikke gjøre urett; de skal ikke tale løgn, og det skal ikke finnes en svikefull tunge i deres munn; for de skal finne føde og leve i ro, og ingen skal forferde dem.
14 Fryd deg storlig, Sions datter! Rop høyt, Israel! Gled deg og fryd deg av fullt hjerte, Jerusalems datter!
15 Herren har tatt bort dine straffedommer, han har ryddet bort din fiende; Israels konge, Herren, er i din midte, du skal ikke mere se noe ondt.
16 På den dag skal det sies til Jerusalem: Frykt ikke! Sion, la ikke dine hender synke!
17 Herren din Gud er i din midte, en kjempe som frelser; han fryder seg over deg med glede, han tier i sin kjærlighet, han jubler over deg med fryderop.
18 Dem som sørger for høytidens skyld*, samler jeg - de er fra deg, vanære tynger på dem. / {* fordi de ikke kan holde noen høytid.}
19 Se, jeg skal på den tid ha med alle dem å gjøre som har plaget deg, og jeg vil frelse det haltende og sanke det bortdrevne, og jeg vil gjøre dem til pris og til ry over hele jorden, hvor de er blitt så vanæret.
20 På den tid vil jeg føre dere hit, på den tid vil jeg sanke dere; for jeg vil gjøre dere til ry og til pris blandt alle jordens folk, når jeg gjør ende på deres fangenskap for deres øyne, sier Herren.
