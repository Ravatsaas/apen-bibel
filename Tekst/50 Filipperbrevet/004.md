## Kapittel 4

1 Derfor, mine brødre, som jeg elsker og lenges etter, min glede og min krans, stå slik fast i Herren, mine elskede!
2 Evodia formaner jeg, og Syntyke formaner jeg til å ha det samme sinn i Herren;
3 ja, jeg ber også deg, du som med rette kalles Synzygus, kom dem til hjelp! for de har kjempet med meg i evangeliet tillikemed Klemens og mine andre medarbeidere, hvis navn står i livsens bok.
4 Gled dere i Herren alltid! Igjen vil jeg si: Gled dere!
5 Deres saktmodighet bli vitterlig for alle mennesker! Herren er nær.
6 Vær ikke bekymret for noe, men la i alle ting deres begjæringer komme fram for Gud i påkallelse og bønn med takksigelse;
7 og Guds fred, som overgår all forstand, skal bevare deres hjerter og deres tanker i Kristus Jesus.
8 For øvrig, brødre, alt som er sant, alt som er ære verdt, alt som er rettferdig, alt som er rent, alt som er elskelig, alt som tales vel om, enhver dyd, og alt det som priselig er - gi akt på det!
9 Det som dere også har lært og mottatt og hørt og sett hos meg, gjør det; og fredens Gud skal være med dere.
10 Jeg ble såre glad i Herren over at dere endelig engang er kommet slik til velmakt igjen at dere har kunnet tenke på mitt beste, som dere nok også før tenkte på, men dere hadde ikke leilighet.
11 Ikke at jeg sier dette av trang; for jeg har lært å nøyes med det jeg har;
12 jeg vet å leve i ringe kår, jeg vet også å ha overflod; i alt og i alle ting er jeg innvidd, både å mettes og å sulte, både å ha overflod og å lide trang;
13 jeg formår alt i ham som gjør meg sterk.
14 Dog har dere gjort vel i å ta del i min trengsel.
15 Men dere vet og, dere filippensere, at i evangeliets første tid, da jeg dro ut fra Makedonia, hadde ingen menighet regning med meg over gitt og mottatt uten dere alene;
16 for også i Tessalonika sendte dere meg både en og to ganger det jeg trengte.
17 Ikke at jeg attrår gaven, men jeg attrår den frukt av den som rikelig kommer dere til gode.
18 Men nå har jeg fått alt og har overflod; jeg har fullt opp etter at jeg av Epafroditus har mottatt deres gave, en yndig duft, et offer til glede og velbehag for Gud.
19 Og min Gud skal etter sin rikdom fylle all deres trang i herlighet i Kristus Jesus.
20 Men vår Gud og Far være æren i all evighet! Amen.
21 Hils hver hellig i Kristus Jesus!
22 Brødrene hos meg hilser dere; alle de hellige hilser dere, især de som hører til keiserens hus.
23 Den Herre Jesu Kristi nåde være med deres ånd!
