## Kapittel 3

1 For øvrig, mine brødre, gled dere i Herren! Å skrive det samme til dere er ikke meg til byrde, men dere til styrkelse.
2 Gi akt på hundene, gi akt på de onde arbeidere, gi akt på de sønderskårne!
3 For vi er de omskårne, vi som tjener Gud i hans Ånd og roser oss i Kristus Jesus og ikke setter vår lit til kjød,
4 enda jeg har det jeg kunne sette min lit til også i kjød. Om noen annen mener å kunne sette sin lit til kjød, da kan jeg det enn mere,
5 jeg som er omskåret på den åttende dag, av Israels ætt, av Benjamins stamme, en hebreer av hebreere, overfor loven en fariseer,
6 i nidkjærhet en forfølger av menigheten, i rettferdighet etter loven ulastelig.
7 Men det som var meg en vinning, det har jeg for Kristi skyld aktet for tap;
8 ja, jeg akter og i sannhet alt for tap, fordi kunnskapen om Kristus Jesus, min Herre, er så meget mere verd, han for hvis skyld jeg har lidt tap på alt, og jeg akter det for skarn, for at jeg kan vinne Kristus
9 og finnes i ham, ikke med min rettferdighet, den som er av loven, men med den som fåes ved troen på Kristus, rettferdigheten av Gud på grunn av troen,
10 så jeg kan få kjenne ham og kraften av hans oppstandelse og samfunnet med hans lidelser, idet jeg blir gjort lik med ham i hans død,
11 om jeg dog kan vinne fram til oppstandelsen fra de døde.
12 Ikke at jeg allerede har grepet det eller allerede er fullkommen; men jeg jager etter det, om jeg og kan gripe det, ettersom jeg og er grepet av Kristus Jesus.
13 Brødre! jeg tror ikke om meg selv at jeg har grepet det.
14 Men ett gjør jeg: idet jeg glemmer det som er bak, og strekker meg ut etter det som er foran, jager jeg mot målet, til den seierspris som Gud har kalt oss til der ovenfra i Kristus Jesus.
15 La oss da, så mange som er fullkomne, ha dette sinn; og om dere er anderledes sinnet i noe, da skal Gud også åpenbare dere dette;
16 bare at vi, så langt som vi er kommet, holder fram i samme spor!
17 Bli også dere mine etterfølgere, brødre, og akt på dem som vandrer saledes som dere har oss til forbilde!
18 For mange vandrer, som jeg ofte har sagt dere og nå endog med tårer sier er fiender av Kristi kors,
19 hvis ende er fortapelse, hvis gud er buken, og som setter sin ære i sin skam, de som attrår de jordiske ting.
20 For vårt rike er i himlene, og derfra venter vi og den Herre Jesus Kristus som frelser,
21 han som skal forvandle vårt fornedrelses-legeme, så det blir likt med hans herlighets-legeme, etter den kraft hvormed han og kan underlegge seg alle ting.
