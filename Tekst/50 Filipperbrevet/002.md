## Kapittel 2

1 Er det da noen trøst i Kristus, er det noen kjærlighetens husvalelse, er det noe Åndens samfunn, er det noen medfølelse og barmhjertighet,
2 da gjør min glede fullkommen, så dere har det samme sinn, idet dere har den samme kjærlighet og med én sjel har det ene sinn,
3 ikke gjør noe av trettesyke eller lyst til tom ære, men i ydmykhet akter hverandre høyere enn dere selv,
4 og ikke ser hver på sitt eget, men enhver også på andres beste.
5 La dette sinn være i dere, som og var i Kristus Jesus,
6 han som, da han var i Guds skikkelse, ikke aktet det for et rov å være Gud lik,
7 men av seg selv gav avkall på det og tok en tjeners skikkelse på seg, idet han kom i menneskers lignelse,
8 og da han i sin ferd var funnet som et menneske, fornedret han seg selv, så han ble lydig inntil døden, ja korsets død.
9 Derfor har og Gud høyt opphøyet ham og gitt ham det navn som er over alt navn,
10 så at i Jesu navn skal hvert kne bøye seg, deres som er i himmelen og på jorden og under jorden,
11 Og hver tunge bekjenne at Jesus Kristus er Herre, til Gud Fars ære.
12 Derfor, mine elskede, slik som dere alltid har vært lydige, så arbeid, ikke bare som i mitt nærvær, men nå meget mere i mitt fravær, på deres frelse med frykt og beven;
13 for Gud er den som virker i dere både å ville og å virke til hans velbehag.
14 Gjør alt uten knurr og tvil,
15 for at dere kan være ustraffelige og rene, Guds ulastelige barn midt iblant en vanartet og vrang slekt, iblant hvilken dere viser dere som lys i verden,
16 idet dere holder fram livets ord, til ros for meg på Kristi dag, at jeg ikke har løpet forgjeves eller arbeidet forgjeves.
17 Men om jeg og blir ofret mens jeg gjør altertjeneste og bærer deres tro fram som offer, så gleder jeg meg, og gleder meg sammen med dere alle;
18 i like måte gled også dere dere, og gled dere sammen med meg!
19 Jeg har det håp i den Herre Jesus at jeg snart kan sende Timoteus til dere, for at også jeg kan bli ved godt mot, når jeg får vite hvordan det er med dere.
20 For jeg har ingen likesinnet, som oppriktig kan ha omsorg for dere;
21 for de søker alle sitt eget, ikke det som hører Kristus Jesus til;
22 men hans prøvede troskap kjenner dere, at slik som en sønn tjener sin far, slik har han tjent med meg for evangeliet.
23 Ham håper jeg altså å sende straks jeg ser utgangen på min sak.
24 Men jeg har den tillit i Herren at jeg og selv skal komme snart.
25 Og Epafroditus, min bror og medarbeider og medstrider og deres utsending og tjener til å råde bot på min trang, har jeg funnet det nødvendig å sende til dere,
26 da han lengtes etter dere alle og var urolig i hu fordi dere hadde hørt at han var blitt syk.
27 For han ble virkelig syk, døden nær; men Gud miskunnet seg over ham, dog ikke bare over ham, men også over meg for at jeg ikke skulle ha sorg på sorg.
28 Derfor sender jeg ham dess snarere, for at dere kan glede dere ved å se ham igjen, og jeg være mere fri for sorg.
29 Ta derfor imot ham i Herren med all glede, og hold slike i ære;
30 for det var for Kristi gjernings skyld han kom døden nær, da han våget sitt liv for å utfylle savnet av dere i tjenesten mot meg.
