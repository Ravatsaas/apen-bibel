## Kapittel 20

1 Og Herren talte til Moses og sa:
2 Du skal si til Israels barn: Om noen av Israels barn eller av de fremmede som bor i Israel, gir noe av sine barn fra seg til Molok, skal han late livet; folket i landet skal stene ham.
3 Jeg vil sette mitt åsyn mot den mann og utrydde ham av hans folk fordi han har gitt sitt barn fra seg til Molok og gjort min helligdom uren og vanhelliget mitt hellige navn.
4 Om folket i landet lukker øynene til og ikke straffer en slik mann med døden når han gir sitt barn fra seg til Molok,
5 da vil jeg sette mitt åsyn mot denne mann og hans slekt, og ham og alle dem som følger ham i å drive avgudsdyrkelse med Molok, vil jeg utrydde av deres folk.
6 Når noen vender seg til dødningemanere og sannsigere og driver avgudsdyrkelse med dem, da vil jeg sette mitt åsyn mot den mann og utrydde ham av hans folk.
7 Dere skal hellige dere og være hellige; for jeg er Herren deres Gud.
8 Og dere skal ta vare på mine lover og holde dem; jeg er Herren, som helliger dere.
9 Hver den som banner sin far eller sin mor, skal late livet; sin far og sin mor har han bannet, hans blod være over ham!
10 Når en mann driver hor med en annen manns hustru - med sin nestes hustru, da skal de begge late livet, både mannen og kvinnen som har drevet hor.
11 Når en mann ligger hos sin fars hustru, har han vanæret sin fars leie; de skal begge late livet, deres blod være over dem!
12 Når en mann ligger hos sin sønnekone, skal de begge late livet; de har gjort en vederstyggelig gjerning, deres blod være over dem!
13 Når en mann ligger hos en annen mann som en ligger hos en kvinne, da har de begge gjort en vederstyggelig gjerning; de skal late livet, deres blod være over dem!
14 Når en mann tar både mor og datter til ekte, da er det skammelig ferd; både han og kvinnene skal brennes med ild; slik skam skal ikke finnes blandt dere.
15 En mann som har omgang med et dyr, skal late livet, og dyret skal dere drepe.
16 Når en kvinne kommer nær noe dyr og har omgang med det, da skal du slå ihjel både kvinnen og dyret; de skal late livet, deres blod være over dem!
17 Når en mann tar sin søster, sin fars eller sin mors datter, til ekte og har omgang med henne, og hun med ham, da er det skammelig ferd, og de skal utryddes for sitt folks øyne; han har hatt omgang med sin søster, han skal lide for sin misgjerning.
18 Når en mann ligger hos en kvinne som har sin månedlige urenhet, og har omgang med henne, da har han avdekket hennes kilde, og hun har avdekket sitt blods kilde; de skal begge utryddes av sitt folk.
19 Din mors eller din fars søster skal du ikke ha omgang med, for den som gjør dette, vanærer sin nærmeste slekt; de skal lide for sin misgjerning.
20 Når en mann ligger hos sin farbrors hustru, har han vanæret sin farbror; de skal lide for sin synd, de skal dø barnløse.
21 Når en mann tar sin brors hustru, da er det skamløs ferd; han har vanæret sin bror, de skal være barnløse.
22 Dere skal ta vare på alle mine lover og alle mine bud og holde dem, for at ikke landet skal utspy dere, det land som jeg fører dere til og vil la dere bo i,
23 og dere skal ikke følge det folks skikker som jeg driver ut for dere; for alt dette har de gjort, og jeg vemmedes ved dem,
24 og jeg sa til dere: Dere skal ta deres land i eie, og jeg vil gi dere det til eiendom, et land som flyter med melk og honning; jeg er Herren deres Gud, som har skilt dere ut fra folkene.
25 Derfor skal dere skille mellom rene dyr og urene og mellom urene fugler og rene og ikke gjøre dere selv vederstyggelige ved å ete de firføtte dyr eller de fugler eller det kryp på jorden som jeg har skilt ut for dere, for at dere skal holde dem for urene.
26 Dere skal være hellige for meg; for jeg, Herren, er hellig, og jeg har skilt dere ut fra folkene, for at dere skal høre meg til.
27 Når det i en mann eller kvinne er en dødningemaner-ånd eller en sannsiger-ånd, da skal de late livet; de skal stenes, deres blod være over dem!
