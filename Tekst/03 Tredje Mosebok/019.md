## Kapittel 19

1 Og Herren talte til Moses og sa:
2 Tal til hele Israels barns menighet og si til dem: Dere skal være hellige; for jeg, Herren deres Gud, er hellig.
3 Dere skal ha ærefrykt enhver for sin mor og sin far, og dere skal holde mine sabbater; jeg er Herren deres Gud.
4 Dere skal ikke vende dere til avgudene og ikke gjøre dere støpte guder; jeg er Herren deres Gud.
5 Når dere vil ofre takkoffer til Herren, da skal dere ofre det slik at han kan ha velbehag i dere.
6 Den dag dere ofrer det, skal det spises, eller og dagen etter; men det som blir tilovers til den tredje dag, skal brennes opp med ild.
7 Dersom det spises på den tredje dag, da er det en styggedom; Herren har da ikke velbehag i det.
8 Og den som spiser det, kommer til å lide for sin misgjerning, for han har vanhelliget det som var helliget Herren; han skal utryddes av sitt folk.
9 Når dere høster grøden i deres land, så skal du ikke skjære kornet helt ut til den ytterste kant av din åker, og de aks som blir liggende etter innhøstingen, skal du ikke sanke opp,
10 Og du skal ikke holde etterhøst i din vingård og ikke sanke opp de nedfalne bær i din vingård; du skal la dem ligge til den fattige og den fremmede; jeg er Herren deres Gud.
11 Dere skal ikke stjele, og dere skal ikke lyve, og ingen av dere skal gå svikefullt fram mot sin neste.
12 Dere skal ikke sverge på løgn ved mitt navn, så du vanhelliger din Guds navn; jeg er Herren.
13 Du skal ikke frata din neste noe med urett og ikke rane noe fra ham; du skal ikke la en dagarbeiders lønn bli natten over hos deg til om morgenen.
14 Du skal ikke banne en døv og ikke legge støt for en blind, men du skal frykte din Gud; jeg er Herren.
15 Dere skal ikke gjøre urett i dommen; du skal ikke holde med noen fordi han er ringe, og ikke gi noen rett fordi han er mektig; du skal dømme din neste med rettferdighet.
16 Du skal ikke gå omkring og baktale folk, du skal ikke stå din neste etter livet; jeg er Herren.
17 Du skal ikke hate din bror i ditt hjerte, men du skal irettesette din neste, for at du ikke skal få synd på deg for hans skyld.
18 Du skal ikke hevne deg og ikke gjemme på vrede mot ditt folks barn, men du skal elske din neste som deg selv; jeg er Herren.
19 Dere skal holde mine lover: Du skal ikke la to slags dyr av ditt fe parre seg med hverandre; du skal ikke så to slags sæd på din mark, og klær som er vevd av to slags garn, skal ikke komme på deg.
20 Når en mann ligger hos en kvinne og har omgang med henne, og hun er slavekvinne og festet til en annen mann, men ikke løskjøpt eller frigitt, da skal de straffes, men de skal ikke bøte med livet, fordi hun ikke var frigitt.
21 Men han skal føre sitt skyldoffer fram for Herren, til inngangen til sammenkomstens telt, en skyldoffer-vær.
22 Og med skyldoffer-væren skal presten gjøre soning for ham for Herrens åsyn, for den synd han har gjort; så får han tilgivelse for den synd han har gjort.
23 Når dere kommer inn i landet og planter alle slags frukttrær, da skal dere holde deres første frukt for uren; i tre år skal de være urene for dere, og dere skal ikke spise av dem.
24 I det ferde år skal all deres frukt vies til Herren i en gledesfest,
25 og først i det femte år kan dere spise deres frukt - for at de siden kan bære dess mere for dere; jeg er Herren deres Gud.
26 Dere skal ikke spise noe med blodet i. Dere skal ikke gi dere av med å tyde varsler eller spå av skyene.
27 Dere skal ikke rundskjære deres hår; heller ikke skal du klippe ditt skjegg kort.
28 Dere skal ikke skjære i deres kjøtt av sorg over en avdød, og ikke brenne inn skrifttegn på dere; jeg er Herren.
29 Du skal ikke vanhellige din datter ved å la henne drive hor, for at ikke landet skal drive hor og bli fullt av skjensel.
30 Mine sabbater skal dere holde og ha ærefrykt for min helligdom; jeg er Herren.
31 Dere skal ikke vende dere til dødningemanere og ikke ty til sannsigere, så dere gjør dere urene ved dem; jeg er Herren deres Gud.
32 For de grå hår skal du reise deg og ære den gamle, og du skal frykte din Gud; jeg er Herren.
33 Når en fremmed bor hos dere i deres land, da skal dere ikke undertrykke ham.
34 Den fremmede som bor hos dere, skal regnes som en innfødt blant dere, og du skal elske ham som deg selv, for dere har selv vært fremmede i Egypt; jeg er Herren deres Gud.
35 Dere skal ikke gjøre urett i dom, i lengdemål, i vekt eller i hulmål.
36 Rette vektskåler, rette vektlodder, rett efa og rett hin skal dere ha; jeg er Herren deres Gud, som førte dere ut av Egypt.
37 Dere skal ta vare på alle mine lover og alle mine bud og holde dem; jeg er Herren.
