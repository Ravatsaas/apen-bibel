## Kapittel 6

1 Og Herren talte til Moses og sa:
2 Befal Aron og hans sønner og si: Dette er loven om brennofferet: Brennofferet skal ligge på sitt bål på alteret hele natten til om morgenen, og slik skal alterilden holdes brennende.
3 Og presten skal klæ seg i sin lerretskjortel og ha lerretsbenklær på nærmest legemet, og han skal ta bort asken etter brennofferet som ilden har fortært på alteret, og legge den ved siden av alteret.
4 Så skal han ta av seg sine klær og ta på seg andre klær og bære asken utenfor leiren til et rent sted.
5 Ilden skal holdes brennende på alteret, den må ikke slukne; hver morgen skal presten legge ny ved på ilden og legge brennofferet til rette på den og brenne takkofferets fettstykker på den.
6 En stadig ild skal holdes tent på alteret; den må ikke slukne.
7 Og dette er loven om matofferet: Arons sønner skal bære det fram for Herrens åsyn, foran alteret.
8 Og presten skal ta en håndfull av matofferets fine mel og av dets olje og all viraken som er på matofferet, og brenne det på alteret til en velbehagelig duft, som et ihukommelses-offer til Herren.
9 Og det som blir tilovers, skal Aron og hans sønner spise; det skal spises usyret på et hellig sted; i forgården til sammenkomstens telt skal de spise det.
10 Det skal ikke bakes med surdeig; jeg har gitt dem det som deres del av mine ildoffer, det er høyhellig slik som syndofferet og skyldofferet.
11 Alt mannkjønn blandt Arons barn kan spise det; det skal til alle tider, fra slekt til slekt, være deres del av Herrens ildoffere; enhver som rører ved dem, skal være hellig.
12 Og Herren talte til Moses og sa:
13 Dette er Arons og hans sønners offer, som de skal ofre Herren den dag en av dem blir salvet: tiendedelen av en efa fint mel som stadig matoffer, halvdelen om morgenen og halvdelen om kvelden.
14 Det skal lages til med olje på en helle; godt knadd skal det være når du bærer det fram; et matoffer som er bakt, skal du bære fram i små stykker til en velbehagelig duft for Herren.
15 Den av hans sønner som blir salvet til prest i hans sted, skal lage det til; det er en evig lov; det skal brennes opp helt for Herren.
16 Ethvert matoffer som en prest bærer fram for seg selv, skal brennes helt; det må ikke spises.
17 Og Herren talte til Moses og sa:
18 Tal til Aron og hans sønner og si: Dette er loven om syndofferet: På det sted hvor brennofferet slaktes, skal syndofferet slaktes for Herrens åsyn; det er høyhellig.
19 Den prest som bærer fram syndofferet, kan spise det; det skal spises på et hellig sted, i forgården til sammenkomstens telt.
20 Enhver som rører ved dets kjøtt, skal være hellig; og om det skvetter noe av dets blod på et klædningsstykke, skal du vaske det på et hellig sted.
21 Er det et lerkar det kokes i, så skal det slås i stykker; men er det kokt i et kobberkar, så skal karet skures og skylles med vann.
22 Alt mannkjønn blandt prestene kan spise det; det er høyhellig.
23 Men intet syndoffer som der bæres blod av inn i sammenkomstens telt for å gjøre soning i helligdommen, må spises; det skal brennes opp med ild.
