## Kapittel 21

1 Og Herren sa til Moses: Tal til prestene, Arons sønner, og si til dem: En prest skal ikke gjøre seg uren blant sitt folk ved å røre et lik,
2 undtagen det er hans nærmeste slekt, hans mor, hans far, hans sønn, hans datter, hans bror
3 eller hans ugifte søster, som enda hører til ætten og ikke er blitt noen manns hustru; ved henne kan han gjøre seg uren.
4 Han skal ikke gjøre seg uren som ektemann, så han vanhelliger seg blant sitt folk.
5 De skal ikke rake seg skallet på noen del av sitt hode og ikke klippe sitt skjegg kort og ikke skjære i sitt kjøtt.
6 De skal være hellige for sin Gud og ikke vanhellige sin Guds navn; for de bærer fram Herrens ildoffer, sin Guds mat, derfor skal de være hellige.
7 En skjøge eller en kvinne som er vanæret, skal de ikke ta til ekte, og heller ikke en kvinne som hennes mann har skilt seg fra; for presten er hellig for sin Gud.
8 Og du skal holde ham hellig, for han bærer fram din Guds mat; han skal være hellig for deg, for jeg, Herren, som helliger dere, er hellig.
9 Og dersom en prests datter vanhelliger seg ved å drive hor, så vanhelliger hun sin far; hun skal brennes med ild.
10 Den som er yppersteprest blant sine brødre, han på hvis hode salvings-oljen er utøst, og som er innvidd og har ikledd seg de hellige klær, han skal ikke rake sitt hode og ikke sønderrive sine klær.
11 Han skal ikke gå inn til noe lik; ikke engang ved sin far eller sin mor skal han føre urenhet over seg.
12 Han skal ikke gå ut av helligdommen for ikke å vanhellige sin Guds helligdom; for innvielsen han fikk ved sin Guds salvings-olje, er over ham; jeg er Herren.
13 Til hustru skal han ta en ren jomfru;
14 en enke eller en fraskilt eller en vanæret kvinne eller en skjøge - noen slik må han ikke gifte seg med; bare en jomfru av sitt folk skal han ta til hustru.
15 Han skal ikke vanhellige sin ætt blant sitt folk; for jeg er Herren, som helliger ham.
16 Og Herren talte til Moses og sa:
17 Tal til Aron og si: Ingen av din ætt, enten nå eller i kommende tider, som har noe lyte, skal trede nær for å bære fram sin Guds mat.
18 Ingen som har noe lyte, skal trede nær, ingen som er blind eller halt eller har noe ansiktslyte eller et lem som er for stort,
19 ingen som har brukket fot eller hånd,
20 eller som er pukkelrygget eller dverg eller har en hvit flekk på øyet eller har skabb eller noe annet utslett, eller hvis steiner er knust.
21 Ingen av Arons, prestens, ætt, som har noe lyte, skal trede nær for å bære fram Herrens ildoffer; han har et lyte, han skal ikke trede nær for å bære fram sin Guds mat.
22 Sin Guds mat kan han nok spise, både av de høyhellige og av de hellige gaver;
23 men han må ikke gå fram til forhenget og ikke trede nær til alteret, fordi han har et lyte; han skal ikke vanhellige mine helligdommer, for jeg er Herren, som helliger dem.
24 Og Moses sa dette til Aron og hans sønner og til alle Israels barn.
