## Kapittel 1

1 Og Herren kalte på Moses og talte til ham fra sammenkomstens telt og sa:
2 Tal til Israels barn og si til dem: Når noen av dere vil bære fram for Herren et offer av buskapen, så kan dere ta deres offer enten av storfeet eller av småfeet.
3 Dersom hans offer er et brennoffer av storfeet, skal han ofre en han uten lyte; han skal føre den fram til inngangen til sammenkomstens telt, for at han kan være til velbehag for Herrens åsyn.
4 Og han skal legge sin hånd på brennofferets hode, så vil Herren ha velbehag i det og la det bli til soning for ham.
5 Så skal han slakte den unge okse for Herrens åsyn; og Arons sønner, prestene, skal bære blodet fram og sprenge blodet rundt om på det alter som står ved inngangen til sammenkomstens telt.
6 Og så skal han flå brennofferet og dele det opp i sine stykker.
7 Og Arons, prestens, sønner skal gjøre opp ild på alteret og legge ved til rette på ilden.
8 Så skal Arons sønner, prestene, legge stykkene, hodet og fettet, til rette på veden over ilden på alteret.
9 Innvollene og føttene skal vaskes med vann, og så skal presten brenne det alt sammen på alteret; det er et brennoffer, et ildoffer til velbehagelig duft for Herren.
10 Men dersom hans offer er et brennoffer av småfeet, av sauene eller av geitene, så skal han ofre en han uten lyte.
11 Og han skal slakte den på nordsiden av alteret for Herrens åsyn; og Arons sønner, prestene, skal sprenge dens blod rundt om på alteret.
12 Så skal han dele den opp i sine stykker og ta med hodet og fettet; og presten skal legge dem til rette på veden over ilden på alteret.
13 Innvollene og føttene skal vaskes med vann, og så skal presten bære det alt sammen fram og brenne det på alteret; det er et brennoffer, et ildoffer til velbehagelig duft for Herren.
14 Men dersom hans offer til Herren er et brennoffer av fugler, så skal han ta sitt offer enten av turtelduer eller av dueunger.
15 Og presten skal bære fuglen fram til alteret og vri hodet av den og brenne det på alteret; og dens blod skal presses ut mot alterets vegg.
16 Så skal han ta ut dens kro med urenheten som er i den, og kaste den på askehaugen ved østsiden av alteret.
17 Deretter skal han flekke fuglen ved vingene, dog uten å rive dem av, og så skal presten brenne den på alteret på veden over ilden; det er et brennoffer, et ildoffer til velbehagelig duft for Herren.
