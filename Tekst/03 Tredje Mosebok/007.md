## Kapittel 7

1 Og dette er loven om skyldofferet: Det er høyhellig.
2 På det sted hvor brennofferet slaktes, skal skyldofferet slaktes, og dets blod skal sprenges rundt om på alteret.
3 Og alt fettet skal ofres, både halen og fettet som dekker innvollene,
4 og begge nyrene med det fett som er på dem, ved lendene, og den store leverlapp; den skal tas ut sammen med nyrene.
5 Og presten skal brenne det på alteret som ildoffer til Herren; det er et skyldoffer.
6 Alt mannkjønn blant prestene kan spise det; på et hellig sted skal det spises; det er høyhellig.
7 Med skyldofferet skal det være slik som med syndofferet; det gjelder én lov for begge; den prest som gjør soning med det, ham skal det tilhøre.
8 Når en prest ofrer brennoffer for noen, så skal huden av det brennoffer han har ofret, tilhøre den samme prest.
9 Og ethvert matoffer som bakes i ovn, eller som stekes i panne eller på helle, skal tilhøre den prest som ofrer det.
10 Og ethvert matoffer som er blandet med olje, eller som er tørt, skal høre alle Arons sønner til, den ene som den andre.
11 Og dette er loven om takkofferet som ofres til Herren:
12 Dersom noen ofrer det til lovprisning, så skal han foruten slaktofferet som bæres fram til lovprisning, ofre usyrede kaker med olje i og usyrede brødleiver smurt med olje, og fint mel knadd til kaker med olje i.
13 Dette er den offergave han skal bære fram foruten det slaktoffer som bæres fram til takk og lovprisning, og dessuten syrede kaker.
14 Av dette offer skal han bære fram én kake av hvert slag som gave til Herren; det skal tilhøre presten som sprenger takkofferets blod på alteret.
15 Kjøttet av et takkoffer som bæres fram til lovprisning, skal spises på den dag det ofres; intet av det skal bli liggende til om morgenen.
16 Dersom nogens slaktoffer er et lovet offer eller et frivillig offer, skal det spises på den dag det ofres; men det som levnes, kan spises den neste dag.
17 Men hva som enda blir tilovers av slaktofferets kjøtt, skal på den tredje dag brennes opp med ild.
18 Om noen på den tredje dag spiser av takkofferets kjøtt, da har Herren ikke velbehag i offeret; det skal ikke regnes den som ofret det, til gode, det skal være en styggedom, og den som spiser av det, gjør en misgjerning som han kommer til å bøte for.
19 Kjøtt* som kommer nær noe urent, skal ikke spises, det skal brennes opp med ild; ellers kan alle som er rene, spise av kjøttet. / {* nemlig av takkofferet.}
20 Men den som spiser kjøtt av Herrens takkoffer mens det er noe urent på ham, han skal utryddes av sitt folk.
21 Og når noen rører ved noe urent, enten det er et menneskes urenhet eller et urent dyr eller noe annet urent og avskyelig, og så spiser av kjøttet av Herrens takkoffer, da skal han utryddes av sitt folk.
22 Og Herren talte til Moses og sa:
23 Tal til Israels barn og si: Dere skal ikke spise fett av okse eller får eller gjet.
24 Fettet av et selvdødt dyr eller av et sønderrevet dyr kan brukes til alle slags arbeid; men spise det må dere ikke;
25 for hver den som spiser fettet av noe dyr som det ofres ildoffer av til Herren, han skal utryddes av sitt folk.
26 Og blod skal dere ikke spise, hverken av fugl eller fe, hvor dere så bor.
27 Enhver som nogensinne spiser blod, han skal utryddes av sitt folk.
28 Og Herren talte til Moses og sa:
29 Tal til Israels barn og si: Den som ofrer sitt takke-slaktoffer til Herren, han skal bære fram for Herren sin offergave av sitt takke-slaktoffer.
30 Med egne hender skal han bære fram Herrens ildoffer; både fettet og brystet skal han bære fram, og brystet skal svinges for Herrens åsyn.
31 Og presten skal brenne fettet på alteret; men brystet skal høre Aron og hans sønner til.
32 Og det høyre lår skal dere gi presten som gave av deres takkoffer.
33 Den av Arons sønner som ofrer takkoffer-blodet og fettet, han skal ha det høyre lår som sin del;
34 for svinge-brystet og løfte-låret har jeg tatt fra Israels barn av deres takke-slaktoffer og gitt til Aron, presten, og til hans sønner som en evig rettighet de kan kreve av Israels barn.
35 Dette er Arons del og hans sønners del av Herrens ildoffer, som gis dem på den dag de føres fram for å tjene Herren som prester,
36 den del som Herren befalte skulle gis dem av Israels barn på den dag de salves, en evig rettighet, fra slekt til slekt.
37 Dette er loven om brennofferet, om matofferet og om syndofferet og om skyldofferet og om innvielsesofferet og om takkofferet,
38 den som Herren gav Moses på Sinai berg den dag han befalte Israels barn å ofre Herren sine offer i Sinai ørken.
