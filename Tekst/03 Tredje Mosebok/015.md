## Kapittel 15

1 Og Herren talte til Moses og Aron og sa:
2 Tal til Israels barn og si til dem: Når det går ut flod fra en manns legeme, da er han uren for sitt flods skyld.
3 Så lenge hans flod varer, er det slik med hans urenhet: Enten hans legeme gir flodet fra seg eller holder det tilbake, i begge tilfelle er han uren.
4 Hvert leie som den som har flod, ligger på, skal være urent, og alt det han sitter på, skal være urent.
5 Den som rører ved hans leie, skal vaske sine klær og bade seg i vann og være uren til om kvelden.
6 Og den som setter seg på noe som den som har flod, sitter på, han skal vaske sine klær og bade seg i vann og være uren til om kvelden.
7 Og den som rører ved den sykes legeme, skal vaske sine klær og bade seg i vann og være uren til om kvelden.
8 Kommer den som har flod, til å spytte på en som er ren, da skal den han spyttet på, vaske sine klær og bade seg i vann og være uren til om kvelden.
9 Hver sal som den som har flod, rider på, skal være uren.
10 Enhver som rører ved noe av det han har under seg, skal være uren til om kvelden, og den som bærer det bort, skal vaske sine klær og bade seg i vann og være uren til om kvelden.
11 Og enhver som den som har flod, rører ved uten å ha skyllet sine hender i vann, skal vaske sine klær og bade seg i vann og være uren til om kvelden.
12 Og et lerkar som den som har flod, rører ved, skal brytes i stykker, og ethvert trekar skal skylles i vann.
13 Når den som har flod, blir ren for sitt flod, da skal han telle syv dager fram fra den dag han ble ren, og så vaske sine klær og bade sitt legeme i rinnende vann, så er han ren.
14 Og den åttende dag skal han ta to turtelduer eller to dueunger og komme for Herrens åsyn, til inngangen til sammenkomstens telt, og gi dem til presten.
15 Og presten skal ofre dem, den ene til syndoffer og den andre til brennoffer; og slik skal presten gjøre soning for ham for Herrens åsyn og rense ham for hans flod.
16 Når det går sæd fra en mann, da skal han bade hele sitt legeme i vann og være uren til om kvelden.
17 Og ethvert klæsplagg og ethvert skinn som det kommer sæd på, skal vaskes i varm og være urent til om kvelden.
18 Og når en mann ligger hos en kvinne, og det går sæd fra ham, da skal de begge bade seg i vann og være urene til om kvelden.
19 Når en kvinne har flod, idet det flyter blod fra hennes legeme, da skal hun være uren i syv dager, og enhver som rører ved henne, skal være uren til om kvelden.
20 Alt hun ligger på mens hun slik er uren, skal være urent, og alt hun sitter på, skal være urent.
21 Enhver som rører ved hennes leie, skal vaske sine klær og bade seg i vann og være uren til om kvelden.
22 Og enhver som rører ved noe hun sitter på, skal vaske sine klær og bade seg i vann og være uren til om kvelden.
23 Og dersom noen rører ved noe som er på leiet eller på det hun sitter på, skal han være uren til om kvelden.
24 Og dersom en mann ligger hos henne, og hennes urenhet kommer på ham, så skal han være uren i syv dager, og ethvert leie han ligger på, skal være urent.
25 Når en kvinne har blodflod i mange dager, uten at det er hennes månedlige urenhets tid, eller hun har flod lenger enn sedvanlig i sin månedlige urenhets tid, da skal hun være uren alle de dager hennes urenhets flod varer, slik som i sin månedlige urenhets dager.
26 Ethvert leie hun ligger på alle de dager hennes flod varer, skal være urent, slik som hennes leie i hennes månedlige urenhet, og alt hun sitter på, skal være urent, slik som når hun har sin månedlige urenhet.
27 Enhver som rører ved det, skal være uren; han skal vaske sine klær og bade seg i vann og være uren til om kvelden.
28 Men når hun blir ren for sitt flod, da skal hun telle syv dager fram, og deretter skal hun være ren.
29 Og den åttende dag skal hun ta to turtelduer eller to dueunger og komme med dem til presten, til inngangen til sammenkomstens telt.
30 Og presten skal ofre den ene til syndoffer og den andre til brennoffer; og slik skal presten gjøre soning for henne for Herrens åsyn og rense henne for hennes urenhets flod.
31 Dere skal skille Israels barn av med deres urenhet, for at de ikke skal dø i sin urenhet når de gjør mitt tabernakel urent, det som står midt iblant dem.
32 Dette er loven om den som har flod, og om den fra hvem det går sæd, så han blir uren derved,
33 og om den kvinne som har sin månedlige urenhet, og om den som har flod, enten det er mann eller kvinne, og om den mann som ligger hos en uren kvinne.
