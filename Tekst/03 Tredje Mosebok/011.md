## Kapittel 11

1 Og Herren talte til Moses og Aron og sa til dem:
2 Tal til Israels barn og si: Dette er de dyr som dere kan ete av alle firføtte dyr på jorden:
3 Alle de firføtte dyr som har klover og har klovene kløvd helt igjennem, og som tygger drøv, dem kan dere ete.
4 Det er bare disse dere ikke skal ete blandt dem som tygger drøv, og blandt dem som har klover: kamelen, for den tygger vel drøv, men den har ikke klover, den skal være uren for dere,
5 og fjellgrevlingen, for den tygger vel drøv, men har ikke klover, den skal være uren for dere,
6 og haren, for den tygger vel drøv, men har ikke klover, den skal være uren for dere,
7 og svinet, for det har vel klover og har klovene kløvd helt igjennem, men det tygger ikke drøv, det skal være urent for dere.
8 Av disse dyrs kjøtt skal dere ikke ete, og ved deres døde kropper skal dere ikke røre; de skal være urene for dere.
9 Dette kan dere ete av alt det som er i vannet: Alt det i vannet - i havene og i elvene - som har finner og skjell, det kan dere ete.
10 Men det som ikke har finner og skjell av alt det som finnes i havene og i elvene, av alt det som vrimler i vannet, og av alt levende som er i vannet, det skal være en vederstyggelighet for dere.
11 En vederstyggelighet skal de være for dere; av deres kjøtt skal dere ikke ete, og deres døde kropper skal dere holde for en vederstyggelighet.
12 Alt i vannet som ikke har finner og skjell, det skal være en vederstyggelighet for dere.
13 Dette er de fugler dere skal holde for en vederstyggelighet, de skal ikke etes, de er en vederstyggelighet: landørnen og havørnen og fiskeørnen
14 og glenten, og falken etter sine arter,
15 alle ravner etter sine arter,
16 og strutsen og gjøken og måken, og høken etter sine arter,
17 og kattuglen og dykkeren og hubroen
18 og nattravnen og pelikanen og gribben
19 og storken, og heiren etter sine arter, og hærfuglen og flaggermusen.
20 Alt kryp som har vinger og går på fire føtter, skal være en vederstyggelighet for dere.
21 Av alt kryp som har vinger og går på fire føtter, må dere bare ete dem som har springben ovenfor sine føtter til å hoppe på marken med.
22 Av dem kan dere ete: arbe etter sine arter og solam etter sine arter og hargol etter sine arter og hagab etter sine arter*. / {* d.e. forskjellige slags gresshopper.}
23 Men alt annet kryp som har vinger og fire føtter, skal være en vederstyggelighet for dere.
24 Ved disse dyr blir dere urene; enhver som rører ved deres døde kropper, skal være uren til om kvelden,
25 og enhver som har båret slik en død kropp, skal vaske sine klær og være uren til om kvelden.
26 Ethvert firføtt dyr som vel har klover, men ikke har klovene kløvd helt igjennem og ikke tygger drøv, skal være urent for dere; enhver som rører ved dem, blir uren.
27 Og alle firføtte dyr som går på labber, skal være urene for dere; enhver som rører ved deres døde kropper, skal være uren til om kvelden,
28 og den som har båret deres døde kropper, skal vaske sine klær og være uren til om kvelden; de skal være urene for dere.
29 Og blandt de smådyr som kryper på jorden, skal disse være de ureneste for dere: muldvarpen og musen og alle slags firben,
30 og pinnsvinet og jordrotten og padden og sneglen og kameleonen*. / {* Betydningen av de hebraiske navn er usikker.}
31 Disse skal være de ureneste for dere blandt alle smådyr; enhver som rører ved dem når de er døde, skal være uren til om kvelden.
32 Og alt det som noe av disse dyr faller på når de er døde, blir urent, enten det er et trekar eller klær eller skinn eller sekker, eller hva redskap det kan være som det gjøres noe arbeid med; det skal legges i vann og være urent til om kvelden; da er det rent.
33 Og om noe av dem faller i et lerkar, så blir alt det som er i karet urent, og karet selv skal dere slå i stykker;
34 all mat som folk eter, og som tillages med vann, blir da uren, og alt drikke som folk drikker, blir urent, hva kar det enn er i.
35 Og alt det som slik en død kropp faller på, blir urent; enten det er ovn eller gryte, skal de brytes i stykker, de er urene og skal være urene for dere.
36 Bare kilder og brønner som det samler seg vann i, blir like rene; men den som rører ved deres døde kropper, blir uren.
37 Og om slik en død kropp faller på korn som skal såes, er kornet like rent;
38 men slåes det vann på såkornet, og en av de døde kropper faller på det, da skal kornet være urent for dere.
39 Dør noe av de firføtte dyr som er til føde for dere, da skal den som rører ved dets døde kropp, være uren til om kvelden,
40 og den som har ett av dets døde kropp, skal vaske sine klær og være uren til om kvelden; og den som har båret dets døde kropp, skal vaske sine klær og være uren til om kvelden.
41 Alle smådyr som kryper på jorden, skal være en vederstyggelighet; de skal ikke etes.
42 Hverken det som kryper på buken, eller det som går på fire føtter, eller det som har flere føtter iblandt alle smådyr som kryper på jorden, må dere ete; det skal være en vederstyggelighet.
43 Gjør ikke dere selv vederstyggelige ved noe slikt kryp, og la dere ikke smitte ved dem, så dere blir urene!
44 For jeg er Herren deres Gud, og dere skal hellige dere, og dere skal være hellige, for jeg er helligdere skal ikke gjøre dere selv urene ved noe av det kryp som rører seg på jorden.
45 For jeg er Herren, som førte dere opp fra Egyptens land for å være deres Gud, og dere skal være hellige, for jeg er hellig.
46 Dette er loven om de firføtte dyr og fuglene og alle de liv som rører seg i vannet, og om alle de dyr som kryper på jorden,
47 så dere kan skille mellom urent og rent, mellom dyr som kan etes, og dyr som ikke skal etes.
