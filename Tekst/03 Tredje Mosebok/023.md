## Kapittel 23

1 Og Herren talte til Moses og sa:
2 Tal til Israels barn og si til dem: Dette er Herrens høytider - mine høytider - som dere skal utrope som hellige sammenkomster:
3 I seks dager skal dere arbeide; men på den syvende dag er det høyhellig sabbat, en hellig sammenkomst; da skal dere ikke gjøre noe arbeid; det er sabbat for Herren i alle deres hjem.
4 Dette er Herrens høytider, de hellige sammenkomster, som dere skal utrope til deres fastsatte tider:
5 I den første måned, på den fjortende dag i måneden, mellom de to aftenstunder, er det påske for Herren.
6 Og på den femtende dag i samme måned er det de usyrede brøds høytid for Herren; i syv dager skal dere spise usyret brød.
7 På den første dag skal dere holde en hellig sammenkomst, dere skal ikke gjøre noen arbeidsgjerning.
8 I syv dager skal dere ofre ildoffer for Herren; på den syvende dag skal det være en hellig sammenkomst, dere skal ikke gjøre noen arbeidsgjerning.
9 Og Herren talte til Moses og sa:
10 Tal til Israels barn og si til dem: Når dere kommer inn i det land som jeg vil gi dere, og dere høster dets grøde, da skal dere komme til presten med det første kornbånd av deres høst.
11 Og han skal svinge kornbåndet for Herrens åsyn, for at Herren kan ha velbehag i dere; dagen etter sabbaten skal presten svinge det.
12 Og samme dag som dere svinger kornbåndet, skal dere ofre et årsgammelt lam uten lyte til brennoffer for Herren
13 og matofferet som hører til: to tiendedeler av en efa fint mel, blandet med olje, til ildoffer for Herren, til en velbehagelig duft, og drikkofferet som hører til: fjerdedelen av en hin vin.
14 Og dere skal ikke spise brød eller ristet eller friskt korn før den dag - før dere har båret fram offeret for deres Gud; det skal være en evig lov for dere, fra slekt til slekt, i alle deres hjem.
15 Fra dagen etter sabbaten, fra den dag dere bærer fram svinge-kornbåndet, skal dere telle fulle syv uker;
16 femti dager skal dere telle til dagen etter den syvende sabbat, og da skal dere bære fram for Herren et offer av den nye grøde:
17 Fra deres hjemsteder skal dere komme med to svingebrød, som er laget av to tiendedeler av en efa fint mel og bakt med surdeig; de er en førstegrøde for Herren.
18 Og sammen med brødet skal dere føre fram syv årsgamle lam uten lyte og en oksekalv og to værer - de skal være til brennoffer for Herren - og matofferet og drikkofferne som hører til; det er et ildoffer til velbehagelig duft for Herren.
19 Og dere skal ofre en gjetebukk til syndoffer og to årsgamle lam til takkoffer.
20 Og presten skal svinge dem sammen med førstegrødens brød og to lam for Herrens åsyn; de skal være Herren helliget og tilhøre presten.
21 Og samme dag skal dere la utrope at det skal holdes en hellig sammenkomstdere skal ikke gjøre noen arbeidsgjerning; det skal være en evig lov for dere, fra slekt til slekt, hvor dere så bor.
22 Og når dere høster grøden i deres land, skal du ikke under din innhøsting skjære kornet helt ut til ytterste kant av din åker, og de aks som blir liggende etter innhøstingen, skal du ikke sanke opp; du skal la dem være igjen til den fattige og den fremmede; jeg er Herren deres Gud.
23 Og Herren talte til Moses og sa:
24 Tal til Israels barn og si: I den syvende måned, på den første dag i måneden, skal dere holde hviledag med basunklang til ihukommelse og en hellig sammenkomst.
25 Da skal dere ikke gjøre noen arbeidsgjerning, og dere skal ofre ildoffer til Herren.
26 Og Herren talte til Moses og sa:
27 Men på den tiende dag i den samme syvende måned er det soningsdag; da skal dere holde en hellig sammenkomst, og dere skal faste og ofre ildoffer til Herren.
28 Den dag skal dere ikke gjøre noe arbeid; for det er en sonings-dag; da skal det gjøres soning for dere for Herrens, deres Guds åsyn.
29 For enhver som ikke faster den dag, skal utryddes av sitt folk.
30 Og enhver som gjør noe arbeid den dag, han skal utryddes av sitt folk.
31 Intet arbeid må dere gjøre den dag; det skal være en evig lov for dere, fra slekt til slekt, hvor dere så bor.
32 En høyhellig sabbat skal den være for dere, og dere skal faste; på den niende dag i måneden om kvelden, fra den kveld til den neste, skal dere holde deres sabbatshvile.
33 Og Herren talte til Moses og sa:
34 Tal til Israels barn og si: På den femtende dag i denne samme syvende måned skal løvsalenes fest holdes for Herren, og den skal vare syv dager.
35 På den første dag skal det være en hellig sammenkomstdere skal ikke gjøre noen arbeidsgjerning.
36 I syv dager skal dere ofre ildoffer til Herren; på den åttende dag skal dere holde en hellig sammenkomst og ofre ildoffer til Herren; det er en festsammenkomstdere skal ikke gjøre noen arbeidsgjerning.
37 Dette er Herrens høytider; dem skal dere utrope som hellige sammenkomster, og på dem skal dere ofre Herren ildoffer, brennoffer og matoffer, slaktoffer og drikkoffer, hver dag det som hører dagen til,
38 foruten Herrens sabbater og foruten deres gaver og foruten alle deres lovede offer og foruten alle deres frivillige offer som dere gir Herren.
39 Men på den femtende dag i den syvende måned, når dere innsamler landets grøde, skal dere holde Herrens fest, og den skal vare i syv dager; den første dag skal være hviledag, og den åttende dag skal være hviledag.
40 Og den første dag skal dere ta frukter av fagre trær, palmegreiner og kvister av løvrike trær og siljer som vokser ved bekkene; og dere skal være glade for Herrens, deres Guds åsyn i syv dager.
41 Denne høytid skal dere holde som en fest for Herren syv dager om året; det skal være en evig lov for dere, fra slekt til slekt; i den syvende måned skal dere holde den.
42 Dere skal bo i løvhytter i syv dager, alle innfødte i Israel skal bo i løvhytter,
43 for at deres etterkommere skal vite at jeg lot Israels barn bo i løvhytter da jeg førte dem ut av Egypt; jeg er Herren deres Gud.
44 Og Moses kunngjorde Herrens høytider for Israels barn.
