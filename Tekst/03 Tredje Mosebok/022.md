## Kapittel 22

1 Og Herren talte til Moses og sa:
2 Tal til Aron og hans sønner og si at de skal se seg vel for med de hellige gaver som Israels barn helliger meg, og ikke vanhellige mitt hellige navn; jeg er Herren.
3 Si til dem: Dersom noen av hele deres ætt, nå eller i kommende tider, kommer nær de hellige gaver som Israels barn helliger Herren, mens han har noen urenhet på seg, så skal han utryddes fra mitt åsyn; jeg er Herren.
4 Ingen av Arons ætt som er spedalsk eller har flod, skal ete av de hellige gaver før han er blitt ren, ikke heller den som rører ved noen som er blitt uren ved lik, eller den fra hvem det går sæd,
5 eller den som rører ved noe kryp som en blir uren ved, eller ved et menneske som en blir uren ved, hva urenhet det enn er.
6 Den som rører ved noe slikt, skal være uren til om kvelden, og han skal ikke ete av de hellige gaver før han har badet sitt legeme i vann.
7 Når solen er gått ned, er han ren, og deretter kan han ete av de hellige gaver; for det er hans mat.
8 Det som er selvdødt eller sønderrevet, skal han ikke ete, for da blir han uren; jeg er Herren.
9 De skal ta vare på det jeg vil ha varetatt, for at de ikke skal bære synd for noe slikt og dø fordi de vanhelliger det hellige; jeg er Herren, som helliger dem.
10 Ingen fremmed* skal ete det hellige; en som har sitt tilhold hos presten eller er dagarbeider hos ham, må ikke ete det hellige. / {* d.e. som ikke hører til en presteslekt.}
11 Men når en prest kjøper en slave for sine penger, da kan slaven ete av det, likeså den som er født i hans hus; de kan ete av hans mat.
12 Når en prests datter blir en fremmed manns hustru, skal hun ikke ete av de hellige offergaver;
13 men blir hun enke, eller er hun skilt fra sin mann, og hun ingen barn har, og hun vender tilbake til sin fars hus og bor hos ham slik som i sin ungdom, da kan hun ete av sin fars mat; men ingen fremmed skal ete av den.
14 Når noen eter noe hellig og ikke vet om det, skal han godtgjøre presten det hellige og legge femtedelen til.
15 Prestene skal ikke vanhellige de hellige gaver som Israels barn ofrer til Herren,
16 og slik føre over dem misgjerning og skyld, når de eter deres hellige gaver; for jeg er Herren, som helliger dem.
17 Og Herren talte til Moses og sa:
18 Tal til Aron og hans sønner og til alle Israels barn og si til dem: Når noen av Israels hus eller av de fremmede i Israel vil ofre sitt offer, enten det er et lovet offer eller et frivillig offer de vil ofre til Herren som brennoffer,
19 da skal dere gjøre det slik at Herren kan ha velbehag i dere: Det skal være en han uten lyte av storfeet, av fårene eller av gjetene.
20 Noe som det er lyte på, må dere ikke ofre; for da har Herren ikke velbehag i dere.
21 Og når noen vil ofre Herren et takkoffer av storfeet eller av småfeet, enten for å oppfylle et løfte eller for å gi et frivillig offer, da skal det være uten lyte, for at Herren kan ha velbehag i det; der skal aldeles ikke være noe lyte på det.
22 Dyr som er blinde eller benbrutt eller lemlestet, eller som har verkesår eller skabb eller annet utslett, skal dere ikke ofre til Herren, og dere skal ikke legge ildoffer av dem på alteret for Herren.
23 Et stykke storfe eller småfe som har et lem som er for stort eller for lite, kan du ofre som frivillig offer, men som lovet offer har Herren ikke velbehag i det.
24 Et dyr som er gildet ved å trykkes eller knuses eller rives eller skjæres, skal dere ikke bære fram for Herren; slikt* skal dere ikke gjøre i deres land. / {* d.e. gilde noe dyr.}
25 Heller ikke av en utlendings hånd skal dere motta og ofre sådanne dyr som matoffer til deres Gud; for de er utskjemt, det er lyte på dem; med dem vinner dere ikke Herrens velbehag.
26 Og Herren talte til Moses og sa:
27 Når en kalv eller et lam eller et kje fødes, da skal de bli Syv dager hos moren; men fra den åttende dag av er de velbehagelige for Herren som ildoffer for ham.
28 Dere skal ikke slakte et stykke storfe eller småfe på samme dag som dets unge.
29 Når dere ofrer Herren et lovprisnings-offer, skal dere gjøre det slik at Herren kan ha velbehag i dere.
30 Det skal etes samme dag, dere skal ikke levne noe av det til om morgenen; jeg er Herren.
31 Dere skal ta vare på mine bud og holde dem; jeg er Herren.
32 Dere skal ikke vanhellige mitt hellige navn, for jeg vil være helliget blandt Israels barn; jeg er Herren, som helliger dere,
33 som førte dere ut av Egyptens land for å være deres Gud; jeg er Herren.
