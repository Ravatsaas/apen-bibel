## Kapittel 6

1 Brødre! om også et menneske blir overlistet av noen synd, da hjelp ham til rette, dere åndelige, med saktmodighets ånd; men se til deg selv at ikke du og blir fristet!
2 Bær hverandres byrder, og oppfyll på den måte Kristi lov!
3 For dersom noen tykkes seg å være noe og er dog intet, da dårer han seg selv.
4 Men enhver prøve sin egen gjerning, og da skal han ha sin ros bare etter det han selv er, og ikke etter det som nesten er;
5 for hver skal bære sin egen byrde.
6 Den som opplæres i ordet, skal dele alt godt med den som lærer ham.
7 Far ikke vill! Gud lar seg ikke spotte; for det som et menneske sår, det skal han og høste.
8 For den som sår i sitt kjød, skal høste fordervelse av kjødet; men den som sår i Ånden, skal høste evig liv av Ånden.
9 Men la oss gjøre det gode og ikke bli trette! for vi skal høste i sin tid, såfremt vi ikke går trett.
10 La oss derfor, mens vi har leilighet til det, gjøre det gode mot alle, men mest mot troens egne folk!
11 Se, med hvor store bokstaver jeg skriver til dere med min egen hånd!
12 Så mange som vil ta seg godt ut i kjødet, disse er det som tvinger dere til å la dere omskjære, bare for ikke å bli forfulgt for Kristi korses skyld.
13 For ikke engang de som lar seg omskjære, holder selv loven; men de vil at dere skal la dere omskjære, for at de kan rose seg av deres kjød.
14 Men det være langt fra meg å rose meg uten av vår Herre Jesu Kristi kors; for ved det er verden blitt korsfestet for meg og jeg for verden.
15 For hverken omskjærelse eller forhud er noe, men bare en ny skapning.
16 Og så mange som går fram etter denne rettesnor, fred og miskunn være over dem og over Guds Israel!
17 Heretter volde ingen meg uleilighet! for jeg bærer Jesu merketegn på mitt legeme.
18 Vår Herre Jesu Kristi nåde være med deres ånd, brødre! Amen.
