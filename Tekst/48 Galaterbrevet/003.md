## Kapittel 3

1 Dere uforstandige galatere! hvem har forgjort dere, dere som har fått Jesus Kristus malt for øynene som korsfestet?
2 Bare dette vil jeg få vite av dere: Var det ved lov-gjerninger dere fikk Ånden, eller ved troens forkynnelse?
3 Er dere så uforstandige? Dere begynte i Ånd; vil dere nå fullende i kjød?
4 Så meget har dere oplevd forgjeves! - om det da virkelig er forgjeves.
5 Han altså som gir dere Ånden og virker kraftige gjerninger iblandt dere, gjør han det ved lov-gjerninger eller ved troens forkynnelse?
6 Slik som Abraham trodde Gud, og det ble regnet ham til rettferdighet.
7 Derfor skal dere vite at de som har tro, de er Abrahams barn.
8 Og da Skriften forutså at det er ved tro Gud rettferdiggjør hedningene, forkynte den Abraham forut det evangelium: I deg skal alle folk velsignes.
9 Så blir da de som har tro, velsignet med den troende Abraham.
10 For så mange som holder seg til lov-gjerninger, er under forbannelse; for det er skrevet: Forbannet er hver den som ikke blir ved i alt som er skrevet i lovens bok, så han gjør det!
11 Og at ingen blir rettferdiggjort for Gud ved loven, er åpenbart; for: Den rettferdige, ved tro skal han leve;
12 men loven har ikke noe med troen å gjøre, men: Den som gjør det, skal leve derved.
13 Kristus kjøpte oss fri fra lovens forbannelse, idet han ble en forbannelse for oss - for det er skrevet: Forbannet er hver den som henger på et tre -
14 for at Abrahams velsignelse kunne komme over hedningene i Kristus Jesus, så vi ved troen kunne få Ånden, som var oss lovt.
15 Brødre! jeg taler på menneskelig vis. Selv en menneskelig pakt vil ingen gjøre til intet eller legge noe til etter at den er stadfestet.
16 Nå ble løftene gitt Abraham og hans ætt; han sier ikke: Og dine ætlinger, som om mange, men som om én: Og din ætt, og dette er Kristus.
17 Dette er da min mening: En pakt som forut er stadfestet av Gud, gjør ikke loven, som er gitt fire hundre og tretti år etter, ugyldig, så den skulle gjøre løftet til intet.
18 For får en arven ved lov, da får en den ikke lenger ved løfte; men Gud har gitt Abraham den ved løfte.
19 Hva skulle da loven til? Den ble lagt til for overtredelsenes skyld, inntil den ætt kom som løftet gjaldt - gitt ved engler, ved en mellemmanns hånd;
20 men en mellemmann er ikke bare for én; men Gud er én.
21 Er da loven imot Guds løfter? Langt derifra! for var det gitt noen lov som kunne gjøre levende, da kom rettferdigheten virkelig av loven;
22 men Skriften har lagt alt inn under synd, for at det som var lovt, skulle ved tro på Jesus Kristus bli gitt dem som tror.
23 Men før troen kom, ble vi holdt innestengt i varetekt under loven til den tro som skulle åpenbares.
24 Så er da loven blitt vår tuktemester til Kristus, for at vi skulle bli rettferdiggjort av tro;
25 men etter at troen er kommet, er vi ikke lenger under tuktemesteren;
26 alle er dere jo Guds barn ved troen på Kristus Jesus;
27 for dere, så mange som er døpt til Kristus, har iklædd dere Kristus.
28 Her er ikke jøde eller greker, her er ikke slave eller fri, her er ikke mann og kvinne; for dere er alle én i Kristus Jesus.
29 Men hører dere Kristus til, da er dere jo Abrahams ætt, arvinger etter løfte.
