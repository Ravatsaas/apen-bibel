## Kapittel 5

1 Til frihet har Kristus frigjort oss; stå derfor fast, og la dere ikke igjen legge under slaveriets åk!
2 Se, jeg, Paulus, sier dere at dersom dere lar dere omskjære, så vil Kristus intet gagne dere.
3 Igjen vidner jeg for hvert menneske som lar seg omskjære, at han er skyldig å holde hele loven.
4 Dere er skilt fra Kristus, dere som vil rettferdiggjøres ved loven; dere er falt ut av nåden.
5 For ved troen venter vi i Ånden på det som rettferdigheten gir oss håp om;
6 for i Kristus Jesus gjelder hverken omskjærelse eller forhud noe, men bare tro, virksom ved kjærlighet.
7 Dere løp godt; hvem hindret dere fra å lyde sannheten?
8 Denne overtalelse kommer ikke fra ham som kalte dere.
9 En liten surdeig syrer hele deigen.
10 Jeg har den tillit til dere i Herren at dere ikke vil mene noe annet; men den som forvirrer dere, skal bære sin dom, hvem han så er.
11 Men jeg, brødre - hvis jeg enda forkynner omskjærelse, hvorfor forfølges jeg da enda? da er jo korsets anstøt gjort til intet.
12 Gid de endog må skjære seg selv i sønder, de som oppvigler dere!
13 For dere ble kalt til frihet, brødre; bruk bare ikke friheten til en leilighet for kjødet, men tjen hverandre i kjærlighet!
14 For hele loven er oppfylt i ett bud, i dette: Du skal elske din neste som deg selv.
15 Men dersom dere biter og spiser hverandre, da se til at dere ikke blir fortært av hverandre!
16 Men jeg sier: Vandre i Ånden, så skal dere ikke fullbyrde kjødets begjæring.
17 For kjødet begjærer imot Ånden, og Ånden imot kjødet; de står hverandre imot, så dere ikke skal gjøre det dere vil.
18 Men dersom dere drives av Ånden, da er dere ikke under loven.
19 Men kjødets gjerninger er åpenbare, såsom: utukt, urenhet, skamløshet,
20 avgudsdyrkelse, trolldom, fiendskap, kiv, avind, vrede, stridigheter, tvedrakt, partier,
21 misunnelse, mord, drikk, svir og annet slikt; om dette sier jeg dere forut, slik som jeg og forut har sagt, at de som gjør slikt, skal ikke arve Guds rike.
22 Men Åndens frukt er kjærlighet, glede, fred, langmodighet, mildhet, godhet, trofasthet, saktmodighet, avholdenhet;
23 mot slike er loven ikke.
24 Men de som hører Kristus Jesus til, har korsfestet kjødet med dets lyster og begjæringer.
25 Dersom vi lever i Ånden, da la oss og vandre i Ånden!
26 La oss ikke ha lyst til tom ære, så vi egger hverandre og bærer avind imot hverandre!
