## Kapittel 2

1 Fjorten år etter gikk jeg igjen opp til Jerusalem med Barnabas og tok også Titus med;
2 men jeg gikk der opp etter en åpenbaring. Og jeg forela dem, og særskilt dem som gjaldt mest, det evangelium som jeg forkynner iblandt hedningene, om jeg vel løp eller hadde løpet forgjeves.
3 Men ikke engang Titus, som var med meg, han som var en greker, ble tvunget til å la seg omskjære -
4 og det for de falske brødres skyld som hadde sneket seg inn og var kommet for å lure på vår frihet, den som vi har i Kristus Jesus, så de kunne gjøre oss til slaver.
5 For disse vek vi ikke et øyeblikk i eftergivenhet, for at evangeliets sannhet kunne stå fast iblandt dere.
6 Men de som gjaldt for å være noe - hvor store de var, er meg det samme; Gud gjør ikke forskjell på folk - de som gjaldt mest, påla meg intet videre,
7 tvert imot: da de så at det var meg betrodd å forkynne evangeliet for de uomskårne, slik som Peter for de omskårne -
8 for han som gav Peter kraft til apostel-tjeneste blandt de omskårne, han gav og meg kraft til det blandt hedningene -
9 og da de fikk vite om den nåde som var meg gitt, da gav Jakob og Kefas og Johannes, de som gjaldt for å være støttene, meg og Barnabas samfunns-hånd, at vi skulle gå til hedningene, men de til de omskårne,
10 bare at vi skulle komme de fattige i hu, og det har jeg nettop lagt vinn på å gjøre.
11 Men da Kefas kom til Antiokia, sa jeg ham imot like opp i øynene, fordi det var ført klagemål imot ham.
12 For før det kom noen fra Jakob, åt han sammen med hedningene; men da de kom, dro han seg tilbake og skilte seg ut, for han var redd for dem som var av omskjærelsen,
13 og sammen med ham hyklet og de andre jøder, så at endog Barnabas ble revet med av deres hykleri.
14 Men da jeg så at de ikke gikk rett fram etter evangeliets sannhet, sa jeg til Kefas så alle hørte på det: Når du som er jøde, lever som hedning og ikke som jøde, hvordan kan du da tvinge hedningene til å leve som jøder?
15 Vi er jøder av fødsel og ikke syndere av hedensk ætt;
16 men da vi innså at et menneske ikke blir rettferdiggjort av lov-gjerninger, men ved tro på Kristus Jesus, så trodde også vi på Kristus Jesus, for å bli rettferdiggjort av tro på Kristus og ikke av lov-gjerninger, eftersom intet kjød blir rettferdiggjort av lov-gjerninger.
17 Men om vi, da vi søkte å bli rettferdiggjort i Kristus, fantes også selv å være syndere, er derfor Kristus en syndens tjener? Langt derifra!
18 for hvis jeg igjen bygger opp det jeg brøt ned, da viser jeg meg selv som en lovbryter.
19 For jeg er ved loven død for loven for å leve for Gud;
20 jeg er korsfestet med Kristus, jeg lever ikke lenger selv, men Kristus lever i meg, og det liv jeg nå lever i kjødet, det lever jeg i troen på Guds Sønn, som elsket meg og gav seg selv for meg.
21 Jeg akter ikke Guds nåde for intet; for er rettferdighet å få ved loven, da er altså Kristus død forgjeves.
