## Kapittel 1

1 Paulus og Silvanus og Timoteus - til tessalonikernes menighet i Gud Fader og den Herre Jesus Kristus: Nåde være med dere og fred!
2 Vi takker alltid Gud for dere alle når vi kommer dere i hu i våre bønner,
3 idet vi uavlatelig minnes deres virksomhet i troen og arbeid i kjærligheten og tålmod i håpet på vår Herre Jesus Kristus for vår Guds og Faders åsyn,
4 da vi er sikre på at dere er utvalgt, brødre, dere som er elsket av Gud.
5 For vårt evangelium kom ikke til dere bare i ord, men og i kraft og i den Hellige Ånd og i stor fullvisshet, slik som dere jo vet hvordan vi var iblandt dere for deres skyld,
6 og dere ble etterfølgere av oss og av Herren, idet dere tok imot ordet under stor trengsel med glede i den Hellige Ånd,
7 så dere er blitt et forbillede for alle de troende i Makedonia og Akaia.
8 For fra dere har Herrens ord lydt ut; ikke bare i Makedonia og Akaia, men allesteds er deres tro på Gud kommet ut, så vi ikke trenger til å tale noe om det;
9 for selv forteller de om oss hva inngang vi fikk hos dere, og hvordan dere vendte dere til Gud fra avgudene, for å tjene den levende og sanne Gud
10 og vente på hans Sønn fra himlene som han vekket fra de døde, Jesus, han som frir oss fra den kommende vrede.
