## Kapittel 3

1 Derfor, da vi ikke lenger kunne holde det ut, fant vi det best å bli alene tilbake i Aten,
2 og vi sendte Timoteus, vår bror og Guds tjener i Kristi evangelium, for å styrke dere og formane dere om deres tro,
3 at ikke noen måtte bli vaklende i disse trengsler. Dere vet jo selv at vi er satt til det;
4 for da vi var hos dere, sa vi dere også forut at vi ville komme til å lide trengsel, som det også gikk, og som dere vet.
5 Derfor sendte jeg da også bud, da jeg ikke lenger kunne holde det ut, for å få vite om deres tro, om fristeren skulle ha fristet dere og vårt arbeide skulle bli forgjeves
6 Men nå, da Timoteus er kommet til oss fra dere og har båret oss godt budskap om deres tro og kjærlighet, og om at dere alltid har oss i vennlig minne og lenges etter å se oss, slik som vi lenges etter dere,
7 så ble vi da, brødre, trøstet over dere i all vår nød og trengsel, ved deres tro.
8 For nå lever vi, såfremt dere står fast i Herren.
9 For hva takk kan vi gi Gud til vederlag for dere, for all den glede som vi har over dere for vår Guds åsyn,
10 idet vi natt og dag inderlig ber om å få se deres åsyn og bøte på det som enda fattes i deres tro?
11 Men han, vår Gud og Fader, og vår Herre Jesus styre vår vei til dere!
12 Og dere gi Herren rikdom og overflod av kjærlighet til hverandre og til alle, slik som vi har den til dere,
13 for at han kan styrke deres hjerter, så de blir ulastelige i hellighet for vår Guds og Faders åsyn, når vår Herre Jesus kommer med alle sine hellige!
