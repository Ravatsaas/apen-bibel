## Kapittel 2

1 For selv vet dere, brødre, om den inngang vi fikk hos dere, at den ikke er blitt uten frukt;
2 men enda vi forut hadde lidt og var blitt mishandlet i Filippi, som dere vet, fikk vi dog frimodighet i vår Gud til å tale Guds evangelium til dere under mye strid.
3 For vår forkynnelse kommer ikke av villfarelse eller av urenhet eller med svik;
4 men slik som vi av Gud er aktet verdige til at evangeliet ble oss betrodd, slik taler vi, ikke som de som vil tekkes mennesker, men Gud, som prøver våre hjerter.
5 For hverken kom vi nogensinne med smigrende ord, som dere vet, eller med skalkeskjul for havesyke, Gud er vårt vidne,
6 heller ikke søkte vi ære av mennesker, hverken av dere eller av andre, enda vi hadde kunnet kreve ære som Kristi apostler;
7 men vi var milde iblandt dere: slik som en mor varmer sine barn ved sitt bryst,
8 slik ville vi gjerne i inderlig kjærlighet til dere gi dere ikke bare Guds evangelium, men og vårt eget liv, fordi dere var blitt oss kjære.
9 Dere minnes jo, brødre, vårt strev og vår strev: under arbeid natt og dag, for ikke å falle noen av dere til byrde, forkynte vi Guds evangelium for dere.
10 Dere er vidner, og Gud med, hvor hellig og rettferdig og ulastelig vi ferdedes iblandt dere, dere troende,
11 slik som dere vet hvordan vi formante hver og en av dere, som en far sine barn, og la dere på hjerte
12 og bad dere inderlig å vandre verdig for Gud, som har kalt dere til sitt rike og sin herlighet.
13 Og derfor takker også vi Gud uavlatelig for at da dere fikk det Guds ord vi forkynte, tok dere imot det, ikke som et menneske-ord, men, som det i sannhet er, som et Guds ord, som og viser seg virksomt i dere som tror.
14 For dere, brødre, er blitt etterfølgere av de Guds menigheter som er i Kristus Jesus i Judea, idet og dere har lidt det samme av deres egne landsmenn som de har lidt av jødene,
15 som og slo den Herre Jesus og profetene ihjel og forfulgte oss og ikke tekkes Gud og står alle mennesker imot,
16 idet de hindrer oss fra å tale til hedningene, så de kan bli frelst, for at de alltid må fylle sine synders mål. Dog, vreden har endelig nådd dem!
17 Men da vi, brødre, hadde vært skilt fra dere en kort stund, med vårt åsyn, ikke med hjertet, gjorde vi oss i vår store lengsel så meget mere umak for å få se deres åsyn,
18 fordi vi gjerne ville komme til dere - jeg, Paulus, både én gang og to ganger - men Satan hindret oss.
19 For hvem er vel vårt håp eller vår glede eller vår hederskrans? er ikke også dere det for vår Herre Jesu åsyn ved hans komme?
20 Dere er jo vår ære og vår glede.
