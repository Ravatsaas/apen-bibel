## Kapittel 4

1 For øvrig altså, brødre, ber og formaner vi dere i Herren Jesus at slik som dere har lært av oss hvordan dere bør vandre og tekkes Gud, slik som dere også gjør, så må dere ha enda mer fremgang i dette.
2 Dere vet jo hvilke bud vi gav dere ved den Herre Jesus.
3 For dette er Guds vilje, deres helliggjørelse: at dere avholder dere fra hor;
4 at hver av dere vet å vinne seg sin egen make, i helligelse og ære,
5 ikke i lystens brynde, som hedningene, som ikke kjenner Gud;
6 at ingen skal gjøre sin bror urett og uskjell i det han har å gjøre med ham; for Herren er hevner over alt dette, slik som vi også forut har sagt og vitnet for dere.
7 For Gud kalte oss ikke til urenhet, men til helliggjørelse.
8 Den altså som ringeakter dette, han ringeakter ikke et menneske, men Gud, som også gir sin Hellige Ånd i dere.
9 Men om broderkjærligheten trenger dere ikke til at noen skriver til dere; for dere er selv lært av Gud til å elske hverandre;
10 Dere gjør det jo også mot alle brødrene i hele Makedonia. Dog formaner vi dere, brødre, at dere må ha enda mer fremgang i dette,
11 og at dere setter deres ære i å leve stille og ta vare på deres egne ting og arbeide med deres hender, så som vi befalte dere,
12 for at dere kan omgåes sømmelig med dem som er utenfor, og ikke trenge til noen.
13 Men vi vil ikke, brødre, at dere skal være uvitende om de hensovede, for at dere ikke skal sørge slik som de andre, som ikke har håp.
14 For så sant Vi tror at Jesus døde og sto opp, så skal og Gud ved Jesus føre de hensovede sammen med ham.
15 For dette sier vi dere med et ord av Herren at vi som lever, som blir tilbake inntil Herren kommer, skal ingenlunde komme i forveien for de hensovede;
16 for Herren selv skal komme ned fra himmelen med et befalende rop, med overengels røst og med Guds basun, og de døde i Kristus skal først oppstå;
17 deretter skal vi som lever, som blir tilbake, sammen med dem rykkes i skyer opp i luften for å møte Herren, og så skal vi alltid være med Herren.
18 Trøst da hverandre med disse ord!
