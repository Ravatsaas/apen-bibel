## Kapittel 4

1 Jeg vitner for Gud og Kristus Jesus, som skal dømme levende og døde, og ved hans åpenbarelse og hans rike;
2 Forkynn ordet, vær rede i tide og utide, overbevis, irettesett, forman med all langmodighet og lære!
3 For det skal komme en tid da de ikke skal tåle den sunde lære, men etter sine egne lyster ta seg selv lærere i hopetall, fordi det klør dem i øret,
4 og de skal vende øret bort fra sannheten og vende seg til eventyr.
5 Men vær du edru i alle ting, lid ondt, gjør en evangelists gjerning, fullfør din tjeneste!
6 For jeg ofres allerede, og tiden for min bortgang er forhånden.
7 Jeg har stridt den gode strid, fullendt løpet, bevart troen.
8 Så ligger da rettferdighetens krans rede for meg, den som Herren, den rettferdige dommer, skal gi meg på hin dag, dog ikke meg alene, men alle som har elsket hans åpenbarelse.
9 Gjør deg umak for å komme snart til meg!
10 For Demas forlot meg, fordi han fikk kjærlighet til den nuværende verden, og dro til Tessalonika, Kreskens til Galatia, Titus til Dalmatia;
11 Lukas er alene hos meg. Ta Markus og ha ham med deg! for han er meg nyttig til tjeneste.
12 Tykikus har jeg sendt til Efesus.
13 Når du kommer, da ha med deg den kappe som jeg lot bli i Troas hos Karpus, og bøkene, især skinnbøkene!
14 Kobbersmeden Aleksander gjorde meg meget ondt; Herren vil lønne ham etter hans gjerninger.
15 Vokt deg for ham du også! for han sto hårdt imot våre ord.
16 Ved mitt første forsvar møtte ingen med meg, men alle forlot meg; gid det ikke må bli dem tilregnet!
17 Men Herren sto hos meg og styrket meg, for at forkynnelsen skulle fullbyrdes ved meg og alle folk få høre den, og jeg ble fridd ut av løvens gap.
18 Herren skal fri meg fra all ond gjerning og frelse meg inn i sitt himmelske rike; ham være æren i all evighet! Amen.
19 Hils Priska og Akvilas og Onesiforus' hus!
20 Erastus ble i Korint; Trofimus lot jeg syk etter meg i Milet.
21 Gjør deg umak for å komme før vinteren! Eubulus og Pudens og Linus og Klaudia og alle brødrene hilser deg.
22 Den Herre Jesus være med din ånd! Nåden være med dere!
