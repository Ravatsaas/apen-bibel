## Kapittel 1

1 Paulus, ved Guds vilje Kristi Jesu apostel til å kunngjøre løftet om livet i Kristus Jesus
2 - til Timoteus, min elskede sønn: Nåde, miskunn, fred fra Gud Fader og Kristus Jesus, vår Herre!
3 Jeg takker Gud, som jeg fra mine forfedre av tjener med en ren samvittighet, slik som jeg uavlatelig kommer deg i hu i mine bønner natt og dag,
4 full av lengsel etter å se deg - idet jeg minnes dine tårer - for at jeg kan bli fylt med glede,
5 da jeg er blitt minnet om den uskrømtede tro som er i deg, den som først bodde i din mormor Lois og din mor Eunike, og som jeg er sikker på også bor i deg.
6 Derfor minner jeg deg om at du igjen tenner opp den Guds nådegave som er i deg ved min håndspåleggelse.
7 For Gud gav oss ikke motløshets ånd, men krafts og kjærlighets og sindighets ånd.
8 Skam deg derfor ikke ved vår Herres vidnesbyrd eller ved meg, hans fange, men lid ondt med meg for evangeliet i Guds kraft,
9 han som frelste oss og kalte oss med et hellig kall, ikke etter våre gjerninger, men etter sitt eget forsett og den nåde som er oss gitt i Kristus Jesus fra evige tider,
10 men nå er blitt åpenbaret ved vår frelser Jesu Kristi åpenbarelse, han som tilintetgjorde døden og førte liv og uforgjengelighet fram for lyset ved evangeliet,
11 og for det er jeg satt til forkynner og apostel og lærer for hedninger.
12 Derfor lider jeg også dette, men jeg skammer meg ikke ved det; for jeg vet på hvem jeg tror, og jeg er sikker på at han er mektig til å ta vare på det som er meg overgitt, inntil hin dag.
13 Ha til forbillede de sunde ord som du har hørt av meg, i tro og kjærlighet i Kristus Jesus;
14 ta vare på den fagre skatt som er deg overgitt, ved den Hellige Ånd, som bor i oss!
15 Du vet dette at alle de i Asia vendte seg fra meg; blant disse er Fygelus og Hermogenes.
16 Herren vise miskunn mot Onesiforus' hus! for han har ofte fornyet meg og ikke skammet seg ved mine lenker;
17 men da han var kommet til Rom, søkte han med stor iver etter meg og fant meg.
18 Herren gi han må finne miskunn hos Herren på hin dag! Og til hvor stor tjeneste han var i Efesus, det vet du selv best.
