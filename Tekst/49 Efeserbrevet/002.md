## Kapittel 2

1 Også dere har han gjort levende, dere som var døde ved deres overtredelser og synder,
2 som dere før i tiden vandret i etter denne verdens løp, etter høvdingen over luftens makter, den ånd som nå er virksom i vantroens barn,
3 blant hvilke også vi alle før i tiden vandret i vårt kjøds lyster, idet vi gjorde kjødets og tankenes vilje, og vi var av naturen vredens barn slik som de andre.
4 Men Gud, som er rik på miskunn, har for sin store kjærlighets skyld som han elsket oss med,
5 gjort oss levende med Kristus, enda vi var døde ved våre overtredelser - av nåde er dere frelst -
6 og oppvakt oss med ham og satt oss med ham i himmelen, i Kristus Jesus,
7 for at han i de kommende tider kunne vise sin nådes overvettes rikdom i godhet mot oss i Kristus Jesus.
8 For av nåde er dere frelst, ved tro, og det ikke av dere selv, det er Guds gave,
9 ikke av gjerninger, for at ikke noen skal rose seg.
10 For vi er hans verk, skapt i Kristus Jesus til gode gjerninger, som Gud forut har lagt ferdige, at vi skulle vandre i dem.
11 Kom derfor i hu at dere som før i tiden var hedninger i kjøttet og ble kalt uomskårne av den såkalte omskjærelse på kjøttet, den som gjøres med hånden,
12 at dere på den tid sto utenfor Kristus, utelukket fra Israels borgerrett og fremmede for paktene med deres løfte, uten håp og uten Gud i verden;
13 men nå, i Kristus Jesus, er dere som før i tiden var langt borte, kommet nær til ved Kristi blod.
14 For han er vår fred, han som gjorde de to til ett og nedrev gjerdets skillevegg, fiendskapet,
15 idet han ved sitt kjød avskaffet den lov som kom med bud og forskrifter, for at han ved seg selv kunne skape de to til ett nytt menneske, idet han gjorde fred,
16 og forlike dem begge i ett legeme med Gud ved korset, idet han på dette drepte fiendskapet.
17 Og han kom og forkynte fred for dere som var langt borte, og fred for dem som var nær ved;
18 for ved ham har vi begge adgang til Faren i en Ånd.
19 Så er dere da ikke lenger fremmede og utlendinger, men dere er de helliges medborgere og Guds husfolk,
20 Dere som er bygget opp på apostlenes og profetenes grunnvoll, mens hjørnesteinen er Kristus Jesus selv,
21 i hvem hver bygning føyes sammen og vokser til et hellig tempel i Herren,
22 i hvem også dere bygges opp med de andre til en Guds bolig i Ånden.
