## Kapittel 6

1 Dere barn! vær lydige mot deres foreldre i Herren! for dette er rett.
2 Hedre din far og din mor - dette er det første bud med løfte -
3 for at det må gå deg vel, og du må lenge leve i landet.
4 Og dere fedre! egg ikke deres barn til vrede, men fostre dem opp i Herrens tukt og formaning!
5 Dere tjenere! vær lydige mot deres herrer etter kjødet, med frykt og beven, i deres hjertes enfold, som mot Kristus,
6 ikke med øyentjeneste, som de som vil tekkes mennesker, men som Kristi tjenere, så dere gjør Guds vilje av hjertet
7 og med villig hu tjener som for Herren og ikke som for mennesker,
8 da dere vet at hva godt enhver gjør, det skal han få igjen av Herren, enten han er tjener eller fri.
9 Og dere herrer! gjør likeså mot dem, så dere lar være å true, da dere vet at både deres og deres Herre er i himlene, og han gjør ikke forskjell på folk.
10 For øvrig - bli sterke i Herren og i hans veldes kraft!
11 Iklæ dere Guds fulle rustning, så dere kan stå dere mot djevelens listige angrep;
12 for vi har ikke kamp mot blod og kjød, men mot makter, mot myndigheter, mot verdens herrer i dette mørke, mot ondskapens ånde-hær i himmelrommet.
13 Ta derfor Guds fulle rustning på, så dere kan gjøre motstand på den onde dag og stå etter å ha overvunnet alt.
14 Så stå da omgjordet om deres lend med sannhet, og iklædd rettferdighetens brynje,
15 Og ombundet på føttene med den ferdighet til kamp som fredens evangelium gir,
16 og grip foruten alt dette troens skjold, hvormed dere skal kunne slukke alle den ondes brennende piler,
17 og ta frelsens hjelm og Åndens sverd, som er Guds ord,
18 idet dere til enhver tid ber i Ånden med all bønn og påkallelse, og er årvåkne med all utholdenhet og bønn for alle de hellige,
19 og også for meg, at det må gis meg ord når jeg oplater min munn, så jeg med frimodighet kan kunngjøre evangeliets hemmelighet,
20 for hvis skyld jeg er sendebud i lenker, at jeg må tale med frimodighet derom, slik som jeg bør tale.
21 Men for at også dere skal kjenne min tilstand, hvordan jeg har det, skal Tykikus fortelle dere alt, han den elskede bror og tro tjener i Herren,
22 som jeg just derfor sender til dere at dere skal få vite hvordan det er med oss, og at han skal trøste deres hjerter.
23 Fred være med brødrene, og kjærlighet med tro, fra Gud Fader og den Herre Jesus Kristus!
24 Nåden være med alle dem som elsker vår Herre Jesus Kristus i uforgjengelighet!
