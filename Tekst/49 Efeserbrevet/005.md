## Kapittel 5

1 Bli derfor Guds etterfølgere som hans elskede barn,
2 og vandre i kjærlighet, slik som Kristus elsket dere og gav seg selv for oss som en gave og et offer, Gud til en velbehagelig duft.
3 Men utukt og all urenhet og havesyke må ikke engang nevnes iblant dere, slik som det sømmer seg for hellige,
4 heller ikke skamløs ferd og dårlig snakk eller lettferdig tale, som alt sammen er utilbørlig, men heller takksigelse.
5 For dette vet og skjønner dere at ingen horkarl eller uren eller havesyk, som er en avgudsdyrker, har arv i Kristi og Guds rike.
6 La ingen dåre dere med tomme ord! for på grunn av disse ting kommer Guds vrede over vantroens barn;
7 ha derfor ikke noe med dem å gjøre!
8 For dere var før i tiden mørke, men nå er dere lys i Herren; vandre som lysets barn -
9 for lysets frukt viser seg i all godhet og rettferdighet og sannhet -
10 idet dere prøver hva som er velbehagelig for Herren,
11 og ha intet å gjøre med mørkets ufruktbare gjerninger, men refs dem heller!
12 For det som lønnlig drives av dem, er skammelig endog å si;
13 men når det refses, blir det alt åpenbart av lyset; for alt som blir åpenbart, er lys.
14 Derfor sier Skriften: Våkn opp, du som sover, og stå opp fra de døde, og Kristus skal lyse for deg.
15 Se derfor til hvordan dere kan vandre varlig, ikke som uvise, men som vise,
16 så dere kjøper den beleilige tid; for dagene er onde.
17 Derfor, vær ikke dårer, men forstå hva Herrens vilje er!
18 Og drikk dere ikke drukne av vin, for i det er der ryggesløshet, men bli fylt av Ånden,
19 så dere taler til hverandre med salmer og lovsanger og åndelige viser, og synger og leker for Herren i deres hjerter,
20 og alltid sier Gud og Faren takk for alle ting i vår Herre Jesu Kristi navn,
21 og underordner dere under hverandre i Kristi frykt.
22 Dere hustruer! underordne dere under deres egne menn som under Herren!
23 for mannen er hustruens hoved, slik som Kristus er menighetens hoved, han som er sitt legemes frelser.
24 Men slik som menigheten underordner seg under Kristus, slik skal også hustruene underordne seg under sine menn i alle ting.
25 Dere menn! elsk deres hustruer, slik som Kristus elsket menigheten og gav seg selv for den,
26 for å hellige den, idet han renset den ved vannbadet i ordet,
27 for at han selv kunne fremstille menigheten for seg i herlighet, uten plett eller rynke eller noe slikt, men at den kunne være hellig og ulastelig.
28 Så er mennene skyldige å elske sine hustruer som sine egne legemer. Den som elsker sin hustru, elsker seg selv;
29 ingen har jo nogensinne hatet sitt eget kjød, men han før og varmer det, slik som Kristus gjør med menigheten;
30 for vi er hans legemes lemmer.
31 Derfor skal mannen forlate far og mor og holde seg til sin hustru, og de to skal være ett kjød.
32 Denne hemmelighet er stor; men jeg tenker hermed på Kristus og på menigheten.
33 Dog, også dere skal elske, enhver sin hustru som seg selv, og hustruen skal ha ærefrykt for sin mann.
