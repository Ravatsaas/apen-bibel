## Kapittel 1

1 Dette er Herrens ord som kom til Mika fra Moreset i de dager da Jotam, Ahas og Hiskia var konger i Juda, det som han skuet om Samaria og Jerusalem.
2 Hør, dere folk, alle sammen! Gi akt, du jord med alt som på deg er! Og Herren, Israels Gud, være vidne mot dere, Herren fra sitt hellige tempel!
3 For se, Herren går ut fra sin bolig; han stiger ned og farer fram over jordens høyder.
4 Fjellene smelter under ham, og dalene revner - som voks for ilden, som vann når det øses ut over et stup.
5 For Jakobs frafall skjer alt dette, for de synder Israels hus har gjort. Hvem er ophavet til Jakobs frafall? Mon ikke Samaria? Og hvem til Judas offerhauger? Mon ikke Jerusalem?
6 Så vil jeg da gjøre Samaria til en grusdynge på marken, til et sted for vindyrkning, og jeg vil velte dets stener ned i dalen og avdekke dets grunnvoller.
7 Og alle dets utskårne billeder skal sønderslås, og alle dets horegaver brennes opp med ild, og alle dets avgudsbilleder vil jeg ødelegge; for av horelønn har det samlet dem, og til horelønn skal de bli igjen.
8 Over dette vil jeg klage og hyle, jeg vil gå barbent og naken; jeg vil opløfte klageskrik som sjakalene og jamre meg som strutsene.
9 For dets sår er ulegelige; for ulykken er kommet like til Juda, den har nådd like til mitt folks port, til Jerusalem.
10 Forkynn det ikke i Gat, gråt ikke der! I Bet-Leafra velter jeg meg i støvet.
11 Dra bort*, dere Sjafirs innbyggere, i nakenhet og vanære! Sa'anans innbyggere våger seg ikke ut**. Bet-Haesels klageskrik gjør det umulig for dere å bli der. / {* i landflyktighet.} / {** JER 6, 25.}
12 For Marots innbyggere vrir seg i smerte over sin tapte lykke; for ulykke er faret ned fra Herren, like til Jerusalems port.
13 Spenn traveren for vognen, dere innbyggere av Lakis! Syndens ophav var du* for Sions datter, for hos deg ble Israels overtredelser funnet. / {* Lakis. JOS 15, 39.}
14 Derfor skal du gi avkall på Moreset-Gat; husene i Aksib blir som en sviktende bekk for Israels konger.
15 Enda en gang skal jeg la dere få en eiermann, dere Maresas innbyggere! Til Adullam skal Israels stormenn komme.
16 Gjør deg skallet, klipp håret vekk for dine barns skyld, de som var din lyst! Gjør ditt hode så skallet som gribbens, for de er ført bort fra deg.
