## Kapittel 3

1 Og jeg sa: Hør, dere Jakobs høvdinger og dere dommere for Israels hus! Er det ikke deres sak å vite hva rett er?
2 Dere som hater det gode og elsker det onde, dere som flår huden av dem og kjøttet av deres ben,
3 Dere som spiser mitt folks kjøtt og river huden av dem og knuser deres ben og breder dem ut slik som i en gryte og som kjøtt i en panne.
4 Da* skal de rope til Herren, men han skal ikke svare dem; han skal skjule sitt åsyn for dem på den tid for deres onde gjerningers skyld! / {* MIK 2, 3.}
5 Så sier Herren om de profeter som fører mitt folk vill, som roper når de har noe å tygge med sine tenner: Fred! Men mot den som intet gir dem i deres munn, roper de ut en hellig krig.
6 Derfor skal det bli natt for dere uten syner, og mørke uten spådom; solen skal gå ned over profetene, og dagen bli sort over dem.
7 Seerne skal skamme seg, og spåmennene blues; de skal tilhylle skjegget* alle sammen; for det kommer intet svar fra Gud. / {* 3MO 13, 45.}
8 Men jeg, jeg er full av kraft ved Herrens Ånd og full av rett og styrke til å vidne for Jakob om hans overtredelse og for Israel om hans synd.
9 Hør dette, dere høvdinger over Jakobs hus og dere dommere for Israels hus, dere som avskyr rett og gjør det kroket alt det som er bent,
10 Dere som bygger Sion med blod og Jerusalem med urett!
11 Dets høvdinger dømmer for gave, dets prester lærer for betaling, og dets profeter spår for penger, og enda stoler de på Herren og sier: Er ikke Herren midt iblant oss? Det kommer ingen ulykke over oss.
12 Derfor skal for deres skyld Sion pløyes som en åker, og Jerusalem skal bli til grusdynger, og tempelberget til skogbakker.
